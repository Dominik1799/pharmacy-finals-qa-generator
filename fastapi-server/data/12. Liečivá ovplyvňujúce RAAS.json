{
    "title": "**12. Liečivá ovplyvňujúce RAAS**\n",
    "content": "**Farmakodynamické, farmakokinetické aspekty, terapeutické použitie, Nežiadúce účinky**\nRAAS je neuroendokrinným systémom a jeho fyziologickou funkciou je regulácia objemu tekutin a tlaku krvi\nprostredníctvom účinkov viacerých látok, ktoré sa tvoria aktivačnou kaskádou v tomto systéme.\nNajdôležitejšou látkou, ktorá sa tvori kaskádou reakcií, je angiotenzín II, ktorý pôsobením na cieľové\nreceptory sprostredkuje fyziologickú úlohu RAAS.\nSyntéza renínu bunkami juxtaglomerulárneho aparátu, v modifikovaných hladkosvalových bunkách\naferentných glomerulárnych arteriol, predchádza aktivácii angiotenzínu II. **Renín** sa uvoľňuje pri poklese\nkrvného tlaku a zníženom prietoku krvi, pri znížení koncentrácie sodíka alebo po stimulácii\nβ 1 -adrenergických receptorov. **Renín** je enzým proteáza, ktorý hydrolyticky štiepi alfa 2 -globulín\n**angiotenzinogén** . **Renín** spolu s prekurzorom **prorenínom** majú mitogénne účinky a vyvolávajú hypertrofiu\na proliferáciu cievnej steny a myokardu. **Angiotenzinogén** vzniká v pečeni a účinkom renínu sa premieňa na\ninaktívny **dekapeptid angiotenzín I** . Angiotenzín I je transformovaný pôsobením **angiotenzín**\n**konvertujúceho enzýmu** (ACE) na **oktapeptid angiotenzín II**, ktorý sa odštiepenim ďalšej aminokyseliny\nmení na angiotenzín III. ACE odštepuje dve aminokyseliny z COOH konca, a preto patrí medzi\n**dipeptydylkarboxypeptidázy** . ACE má najvyššiu aktivitu v endoteli pľúcnych ciev. Premena angiotenzínu\nI na angiotenzín II sa uskutočnuje z väčšej časti pri prechode krvi pľúcami. Je potrebné zdôrazniť, že ACE je\nidentický s kininázou II a zučastňuje sa aj na **degradácii bradykinínu** . Cirkulujúci angiotenzín II pôsobí\nvazokonstrikčne a týmto spôsobom zvyšuje periférny cievny odpor a znižuje poddajnosť veľkých ciev.\n**Angiotenzín II** je približne 40krát účinnejší v zvyšovaní krvného tlaku ako noradrenalín. Nepriamo aktivuje\nsympatikový nervový systém a stimuluje sekréciu aldosterónu. Týmto spôsobom sa v organizme\nnásledne zadržiava sodík a zvyšuje sa objem cirkulujúcich tekutín. Angiotenzín II má priamy pozitívny\ninotropný účinok na srdce, fyziologický význam tohto účinku nie je zatiaľ definovaný.\nRAAS nie je len endokrinným systém, ale pretože sa angiotenzín II tvorí aj lokálne v rôznych tkanivách,\nparakrinným a autokrinným. Cirkulujúci angiotenzín II vyvoláva akútne hemodynamické zmeny a tkanivový\nangiotenzín II pôsobí dlhodobo. Dlhodobé účinky angiotenzínu II sú zodpovedné za proliferáciu intímy ciev\na hypertrofiu myocytov. Premena angiotenzinogénu sa neuskutočňuje len klasickou cestou, ale angiotenzín\nI a II čiastočne vzniká aj nešpecifickými proteázami.\nRAAS je vo fyziologických podmienkach v rovnováhe s\n**kinínovým systémom**, ktorého hlavným\npredstaviteľom je **bradykinín** a so skupinou\n**nátriuretických peptidov** . Bradykinín je odbúravaný\nACE, ktorý sa v súvislosti s kinínovým systémom nazýva\nkinináza II. **Bradykinín** vyvoláva nepriamo vazodilatáciu\nzvýšením hladiny NO a prostacyklínu PGl2 a na druhej\nstrane prispieva ku vzniku **kašla** a **angioedému** .\n\n\n**Juxtaglomerulárny aparát**\n\nlokalizovaný v mieste kontaktu distálneho tubulu,\naferentnej, eferentnej arterioly a glomerulu\n\nzúčastňuje sa zásadným spôsobom na regulácii funkcie\nobličiek a kardiovaskulárneho systému\n\nšpecializované bunky macula densa v distálnom tubule sú\nsenzorom koncentrácie Na [+] v distálnom tubule:\n ak je Na [+] v distálnom tubule málo:\n\n    zvýši sa tvorba NO a prostaglandínov v macula densa\n(bunky exprimujú nNOS a COX-2),\n\n    tieto látky zvýšia hladinu cGMP a cAMP v\ngranulárnych bunkách aferentnej arterioly, ktoré sa\ndilatujú a z ktorých sa vyplaví do krvi renín,\n\n    aktivuje sa RAAS, Ang II kontrahuje eferentné\narterioly (ktoré sú obzvlášť citlivé voči\nvazokonstrikčnému účinku Ang II), zvýši sa\nglomerulárna filtrácia a zvýši sa prívod sodíka do macula densa\n\n\n\n135\n\n\n ak je Na [+] v distálnom tubule veľa (napríklad pri glomerulárnej hyperfiltrácii), aktivuje sa\ntubuloglomerulárna spätná väzba („tubuloglomerular feedback“):\n    - cez Na [+] /K [+] /2Cl [-] kontransportér sa do buniek macula densa dostane Na [+],\n\n    keďže tieto bunky majú málo bazolaterálnej Na [+] /K [+] -ATPázy, zvýši sa osmolarita buniek, dostáva sa\ndo nich voda a bunky napuchnú,\n\n    aktivuje sa mechanickým napätím aktivovaný neselektívny aniónový kanál a z bunky unikne ATP,\nktorý sa mení na adenozín,\n\n    adenozín kontrahuje cez A1 receptory aferentnú arteriolu a mierne dilatuje eferentnú arteriolu\n(A2) a tým sa zníži glomerulárna filtrácia,\n\n    súčasne sa zníži aktivita nNOS a následne aj sekrécia renínu, čím sa podporí vyplavenie sodíka\n\n\n**Angiotenzín ll** vyvoláva farmakodynamické účinky po väzbe na **angotenzínové receptory** typu 1 ( **AT1** ) a 2\n( **AT2** ). Oba typy receptorov majú rovnakú afinitu pre angiotenzin II, ale sú funkčne odlišné. Väčšina účinkov\nangiotenzinu II je sprostredkovaná AT2- receptormi.\n**Stimulácia AT1-receptorov** = aktivácia PLC →DAG + IP3 →Ca [2+] →Ca [2+] a DAG aktivujú PKC\na kalciumkalmodulinovú kinázu →fosforylácia proteínov →bunkové účinky Ang II (obrázok nižšie)\n**Stimulácia AT2-receptorov** = antiproliferatívne účinky, urýchlenie apoptózy\n\n\n**Miesta zásahu liečiv v RAAS**\n\n\n|Úroveň|Skupina liečiv|\n|---|---|\n|renín|inhibítory renínu, β-blokátory|\n|Ang II, bradykinín|inhibítory ACE|\n|Ang II|antagonisty Ang II|\n|aldosterón|antagonisty aldosterónu|\n\n\n\n136\n\n\n**1.** **inhibítory renínu**\n\n **aliskirén**\n\n  perorálne účinný liek nepeptidovej štruktúry\n\n  má dlhý biologický polčas, dávkovanie raz denne\n**Mechanizmus účinku:** väzbou na aktívne miesto renínu inhibuje prvý krok v tvorbe Ang II - tvorbu angiotenzínu I (a tým aj\nII), taktiež zabraňuje účinkom renínu a prorenínu na receptorových miestach\n\n  znižuje krvný tlak; hladina renínu v krvi stúpa, renín je však inhibovaný\n\n  zbraňuje vývoju hypertrofie myokardu a pri diabetickej nefropatii vyvoláva pokles proteinúrie\n**Indikácia** : liečba esenciálnej hypertenzie (aj v kombinácii, nie však s ACEI a ARB u pacientov s DM alebo\ns poruchou funkcie obličiek!)\n**Nežiadúce účinky** : hypotenzia, hyperkalémia, angioedém; hnačka, menej často exantém\n**Interakcie:** inhibuje P-glykoproteín; kombinácia s inhibítormi P-glykoproteínu (cyklosporín, verapamil) zvýšenie hladín aliskirenu (5x nárast AUC) – **kontraindikácia** ; induktory P-glykoproteínu (Hypericum\nperforatum, rifampicín) môžu znižovať hladinu a účinnosť aliskirenu\n**2.** **β-blokátory**\n  - β 1 receptor sa nachádza na srdci a obličkách\n  - **srdce** = negatívne ino-/dromo-/chrono-/batotropný efekt\n\n  **obličky** = ↓sekrécie renínu\n  - selektívne β 1 – **atenolol**, **bisoprolol**, **metoprolol**\n  - selektívne β 1 s ďalším účinkom – **nebivolol** – tvorba NO\n  - neselektívne β 1 a β 2 – **propranolol**, **pindolol**, **timolol**\n  - neselektívne β 1 a β 2 s ďalším účinkom – **karvedilol** – blok. Ca [2+]\n\n**3.** **inhibítory angiotenzín konvertujúceho enzýmu = ACEI**\n**Mechanizmus účinku** : kompetitívne inhibujú ACE väzbou na zinok aktívneho centra enzýmu a tým spôsobujú zníženie\nhladiny Ang II a zvyšujú hladinu bradykinínu; jednotlivé ACEI sa líšia stupňom väzby na ACE\na farmakokinetickými vlastnosťami; eliminujú sa pečeňou a obličkami\n**Rozdelenie** podľa funkčnej skupiny, ktorou viažu Zn:\n**a)** **sulfhydrylové**\n **kaptopril** = nemá prodrug; na Zn sa viaže najsilnejšie, ale vytvára disulfidové mostíky, čo znižuje\njeho účinok; má krátky biologický polčas\n **zofenopril**\n**b)** **karboxylové** = sú najúčinnejšie\n **enarapril**, **perindopril**, **ramipril**, **spirapril**, **trandolapril**, **chinapril** = pretože ako diacidické formy sa\nzle absorbujú, podávajú sa ako prodrug, ktoré sa hydrolyticky štiepia v pečeni na účinné diacidy;\npôsobia dlhodobejšie\n **lisinopril** = nemá prodrug, má takmer nulovú väzbu na plazmatické proteíny\n**c)** **fosfinylové**\n **fosinopril** = najvyššia väzba na plazmatické proteíny – 95%\n**Rozdelenie** podľa lipofility – ovplyvňuje penetráciu liečiv do buniek a stupeň inhibície ACE:\n**lizinopril, kaptopril, enalapril** (najmenej lipofilné) **< rindopril < ramipril < chinapril < fosinopril,**\n**trandolapril** (najlipofilnejšie)\n**Účinky:**\n **cievy** :↓periférnej cievnej rezistencie, ↓hladiny aldosterónu, ↑vylučovanie sodíka hladina Na a tým\npádom sa ↑hladina K = hyperkalémia), ↓venózny tlak, ↓edémy, regresia štrukturálnych cievnych\nzmien, spomalenie rozvoja aterosklerózy\n **srdce** : ↓sympatikovej aktivity →zlepšenie práce srdca, ↓frekvencia srdca, ↓minutový objem\nsrdca, nevyvolávajú reflaxnú tachykardiu, remodalácia srdca - regresia hypertrofie srdca,\nantidysrytmické účinky\n **obličky** : ↓proteinúrie, stabilizujú obličkové funkcie, ↓rezistencie v eferentných glomerulárnych\ncievach, ↓kapilárny tlak v glomeruloch, ↑vylučovanie sodíka (Nežiadúce účinky: ↓sa hladina Na a tým pádom sa\n↑hladina K = hyperkalémia)\n **↑bradykinínu** = liečivá tak prispievajú k úprave endotelovej dysfunkcie, antihypertenzívnemu\núčinku, zabraňujú hypertrofii myokardu a majú antiproliferatívne účinky\n\n\n\n137\n\n\n**Nežiadúce účinky: závažné** = hypotenzia, angioneurotický edém (angioedém = opuch jazyka, pier, nosa, úst, hrdla,\nlarynxu - zriedkavý ale život ohrozujúci), neutropénia, proteinúria, poruchy renálnych funkcií,\nembryonálna toxicita ( **Kontraindikácie** tehotným); **menej závažné:** kašeľ (↑bradykinín), poruchy vnímania chuti, raš\n(kožná toxicita), lieková horúčka, gastrintestinálne poruchy; **metabolické** : hyperkalémia\n**Klinické použitie ACEI:**\n\n  **hypertenzia** = všetky (aj kombo s BVK alebo diuretikami)\n\n  **srdcové zlyhávanie** = liek prvej voľby, pomaly ich asi nahradia β-blokátory; väčšina z nich\n\n  **stavy po IM** = znižujú mortalitu; niektoré z ACEI\n  - **prevencia IM** = **ramipril** má ako jediný túto indikáciu\n  - **stabilná forma ICHS** = **perindopril**\n  - **obličkové ochorenia** = majú renoprotektívne účinky; **lizinopril** pri renálnych komplikáciach DM,\n**ramipril** pri nefropatii\n**4.** **antagonisty angiotenzínu II**\n**Mechanizmus účinku:** selektívne blokujú prístup angiotenzínu II k AT1 receptorom\n**Rozdiel oproti ACE inhibítorom:**\n\n  blokujú účinky angiotenzínu II bez ohľadu na to, ako vzniká\n\n  zvyšujú plazmatickú hladinu angiotenzínu II\n\n  neobmedzujú účinok Ang II na AT2 receptory (antiproliferatívny účinok, urýchlenie apoptózy)\n\n  neovplyvňujú hladinu bradykinínu\n\n  nespôsobujú dráždivý kašeľ a angioedém ako ACE inhibítory\n\n**Rozdelenie:**\n\n**a)** **peptidové analógy Ang II** = už sa nepoužívajú\n **salarazín** = oktapeptid; mal veľa nevýhod: len intravenózne, krátky biologický polčas, neselektívny\nkompetitívny dualista (súčasne blokoval AT1 aj AT2, účinok závisel od bazálnej hladiny Ang II)\n**b)** **sartany** = nepeptidové, imidazolové, bifenylová štruktúra umožňuje perorálne podanie\n **losartan, valsartan, irbesartan, kandesartan, telmisartan, olmesartan, eprosartan**\n\n      liposolubilné, podávané perorálne, vysoký first pass efect\n      - vysoká väzba na plazmatické bielkoviny (najnižšiu má **irbesartan** )\n      - výhodný biologický polčas – 1 x denne; najdlhší ho má **telmisartan**\n      - **kandesartan** = ako prodrug (kandesartan cilexetil) – rýchla hydrolýza počas absorpcie\n      - vylučujú sa ako glukuronáty žlčou alebo obličkami ( **telmisartan** len žlčou v nezmenej forme)\n      - **losartan** sa oxiduje na aktívny metabolit s dlhším biologickým polčasom\n**Účinky** (podobné ako u ACEI, ale neovplyvňujú hladinu bradykinínu)\n\n      - relaxácia hladkého svalstva ciev\n\n      znižujú sekréciu aldosterónu\n\n      znižujú uvoľňovanie katecholamínov a znižujú sympatikovú aktivitu\n\n      znižujú hypertrofiu myokardu a ciev\n**Nežiadúce účinky** : teratogénny potenciál, hypotenzia, hyperkalémia\n**Klinické použitie:** vhodné pre pacientov, ktorí kašlú po ACEI;\n\n      hypertenzia = všetky (aj kombo s BVK alebo diuretikami)\n\n      srdcové zlyhanie = väčšina\n      - infarkt myokardu = **valsartan**\n      - liečba ochorení obličiek (ak hypertenzia a DM II typu) = **losartan**, **irbesartan**\n      - kardiovaskulárna prevencia = **telmisartan**\n**5.** **antagonisty aldosterónu**\n**Aldosterón** je hormón, chemicky patriaci medzi steroidy\n  - je to **mineralokortikoid**, tvorí sa v kôre nadobličiek\n\n  v plazme je transportovaný voľný (neviaže sa na bielkoviny plazmy)\n\n  75% aldosterónu sa inaktivuje v pečeni, 10% je konjugovaných s kys. glukurónovou a vylúčených\n\nobličkami do moču\n\n  reguluje hladinu sodíka a draslíka v ľudskom organizme - podnecuje zadržiavanie sodíka a zvyšuje\nvylučovanie draslíka - ovplyvňuje tak vlastnosti mimobunkovej tekutiny\n\n  vyvoláva aj hypertrofiu a fibrózu myokardu, endotelovú dysfunkciu, depléciu kália a mgnézia, zvyšuje\nkoaguláciu krvi, aktivuje sympatikus, podporuje vznik dysrytmií\n\n\n\n138\n\n\n **spironolaktón**, **eplerenón**\n**Mechanizmus účinku** : antagonizácia aldosterónových receptorov, inhibícia účinkov aldosterónu: ↓cievneho objemu\na preloadu, zabraňujú retencií moču\n**Nežiadúce účinky:** spironolaktón – gynekomastia; hyperkalémia\n**Použitie: spironolaktón** = hypertenzia, chronické srdcové zlyhávanie, infarkt myokardu;\n**eplerenón** = liečba srdcového zlyhávania\n\n\n"
}