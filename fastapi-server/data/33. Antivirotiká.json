{
    "title": "**33. Antivirotiká**\n",
    "content": "**Farmakodynamické, farmakokinetické aspekty, terapeutické použitie, Nežiadúce účinky**\n**Vírusy** = intracelulárne parazity, bez vlastného metabolizmu, replikačne závislé od hostiteľskej bunky.\n**Replikácia vírusov** :\n1. adsorpcia\n2. prienik do hostiteľskej bunky\n3. syntéza neštruktúrnych, včasných proteínov, napr. polymeráz NK\n4. syntéza RNA/DNA\n5. integrácia NK do genómu hostiteľskej bunky\n6. syntéza štruktúrnych proteínov\n7. dozrievanie vírusových častí a ich uvoľnenie z bunky\n\n|Základné delenie medicínsky|významných vírusov|\n|---|---|\n|**Vírus**|**Ochorenie**|\n|**Herpetické vírusy**|**Herpetické vírusy**|\n|Vírus herpes simplex typ 1<br>HSV-1|Herpes labialis (opar), Gingivostomatitída,<br>Keratokonjuktivitída, Herpetická faryngitída,<br>Nekrotizujúca encefalitída, Eczema herpeticum|\n|Vírus herpes simplex typ 2|Herpes genitalis (HSV-2)|\n|Vírus varicella zoster (VZV)|Varicella (ovčie kiahne), Herpes zoster (pásový<br>opar)|\n|Cytomegalovírus (CMV)|Mononukleóza, Hepatitída|\n|Ľudský herpetický vírus 6|Roseola infantum (6. detská choroba) (HHV6)|\n|Vírus Epsteina a Barrovej|Infekčná mononukleóza (EBV)|\n|**Retrovírus**|**Retrovírus**|\n|HIV|AIDS|\n|**Vírusy chrípky**|**Vírusy chrípky**|\n|Vírus chrípky A, B, C|Chrípka A, B, C|\n|**Vírusy hepatitídy**|**Vírusy hepatitídy**|\n|Vírus hepatitídy VH A, B, C|Hepatitída A, B, C|\n\n\n\n**Prirodzené antivírusové mechanizmy** – pomocou:\n **cytotoxických T-lymfocytov** = schopné rozpoznať a ničiť bunky, ktoré produkujú vírusy\n **protilátok** = pasívna a aktívna imunizácia = aktivácia špecifickej imunitnej odpovede\n **interferónov** = uvoľňujú sa z buniek infikovaných vírusom; spúšťajú v susedných bunkách produkciu\n„antivírusových proteínov“\n\n\n**Ciele terapie** = zastaviť množenie vírusov – antivirotiká, virostatiká\n**Požiadavky na antivírusové liečivá**\n\nselektívne ovplyvňovať vírusy a nepoškodzovať hostiteľské bunky\n\nširoké spektrum\n\ndostupné liečivá sú virostatické\n\nvírusové gény preniknuté do hostiteľskej bunky, ktoré sú v pokojovom stave, nie sú ovplyvniteľné\n**Antivirotiká** sa vyznačujú výraznou selektivitou, ale nemajú široké spektrum účinku; u vírusov sa môže\nvytvoriť rezistencia.\n**Dostupné antivírusové liečivá** - pôsobia virostaticky a používajú sa proti:\n herpetickým vírusom\n vírusom ľudskej imunodeficiencie (HIV)\n vírusom hepatitídy\n aktuálne je ich používanie proti vírusom chrípky\n\n\n\n352\n\n\n**Liečivá proti herpetickým vírusom**\n**Herpes vírusy** = DNA vírusy s dvojvláknovou DNA, najväčšie\n\n\n\n\n\n\n\n\n\n\n\n\n\n\n\n|Podskupina|Vírus|Charakterizácia ochorenia|\n|---|---|---|\n|**α-herpes**<br>**vírusy**|**HSV-1**|u detí najmä ako gingivostomatitída; konjuktivitída; keratitída; infekcie kože;<br>najčastejšie herpes labialis (opar); najzávažnejšie – nekrotizujúca encefalitída|\n|**α-herpes**<br>**vírusy**|**HSV-2**|herpes genitalis; prenos pohlavným stykom; vysoká morbidita|\n|**α-herpes**<br>**vírusy**|**VZV**|varicella – ovčie kiahne (vezikulózne vyrážky); po prekonaní infekcie môže vírus<br>perzistovať v organizme v latentnom stave a po aktivácii vyvoláva u dospelých<br>pásový opar (herpes zoster) – charakterizovaný bolestivými vezikulami<br>v inervačnej oblasti postihnutého senzitívneho nervu|\n|**β-herpes**<br>**vírusy**|**CMV**|mononukleóza a hepatitída|\n|**β-herpes**<br>**vírusy**|**HHV-6**|roseola infantum – šiesta detská choroba – nezávažné horúčkové ochorenie|\n|**β-herpes**<br>**vírusy**|**HHV-7**|podobná HHV-6|\n|**γ-herpes**<br>**vírusy**|**EBV**|najmä u mladistvých; u imunokompetentných sa prejaí ako infekčná<br>mononukleóza – teplota, povlaková angína, zväčšienie uzlín,<br>hepatosplenomegália; prenos orálne („choroba z bozkávania“)|\n|**γ-herpes**<br>**vírusy**|**HHV-8**|etiologický agens Kaposiho sarkómu (nádorové ochorenie kože,<br>charakteristické hnedočervenými až modrofialovými makulami)|\n\n\n**Antiherpetiká**\n**1.** **inhibítory syntézy DNA** = inhibítory DNA-polymerázy, antimetabolity – nukleozidové analógy = majú\nzmenenú bázu alebo sacharidovú zložku; na vlastné inhibítory DNA-polymerázy sa aktivujú\ntrifosforyláciou\n**a)** **analógy pyrimidínových nukleozidov** = zväčsa na lokálne použitie, pretože po celkovom podaní sú\nmyelotoxické\n **idoxuridín** = neregistrovaný na SR\n **trifluridín** = u nás indikovaný ako cytostatikum (pri kolorektálnom karcinóme)\n **brivudín** = jeden z najúčinnejších analógov; má zmenenú bázu\n**Mechanizmus účinku** = fosforyluje sa iba v bunkách infikovaných vírusom na B3P – rýchlo inhibuje replikáciu\n**Spektrum** = veľmi účinný proti varicellazoster a účinný len proti HSV-1\n**Farmakokinetika** = rýchla absorpcia po p.o. podaní; vysoký first pass efekt; metabolizovaný na\nuraciloctovú kyselinu vylučenú močom\n**Nežiadúce účinky** = najčastejšie nauzea\n **cidofovir** = analóg cytidínu\n**Mechanizmus účinku** = jeho difosdfát inhibuje DNA-polymerázu\n**Spektrum** = veľmi účinný na CMV, HSV-1 a HSV-2\n**Nežiadúce účinky** = neutropénia, vyrážka\n**b)** **analógy purínových nukleozidov**\n **aciklovir** = miesto ribózy má neobvyklý alifatický zvyšok\n**Mechanizmus účinku** = jeho aktivácia je katalyzovaná vírusovou tymidínkinázou – vzniká jeho monofosfát, ktorý sa\nďalej mení na trifosfát, ktorý sa kumuluje v infikovanej bunke; je akceptovaný DNA-polymerázou,\nzačleňuje sa do vírusovej DNA a tým sa preruší jej prdlžovanie\n**Spektrum** = v celku široké - veľmi účinný proti HSV-1 a HSV-2; ďalej VZV, EBV, menej na CMV\n**Farmakokinetika** = podáva sa lokálne, perorálne, intravenózne; vo veľkej miere vylučovaný\nv nezmenenej forme\n**Nežiadúce účinky** = netoxický, dobre znášaný – priakticky žiadne Nežiadúce účinky po p.o. podaní\n **valaciklovir** = valínester acikloviru; má vyšši biologickú dostupnosť a je 10-20x účinnejší\n **ganciklovir** = má zmenenú bázu\n**Mechanizmus účinku** = aktivovaný na trifosfát, teninhibuje DNA-polymerázu\n**Spektrum** = v celku široké – CMV, HSV-1, HSV-2, EBV, VZV, VHB\n**Nežiadúce účinky** = zriedkavo neutropénia\n **valganciklovir** = valylový prekurzor gancikloviru\n **famciklovir** = prekurzor, po absorpcii sa mení na **penciklovir** s abnormálnym cukrom\n**Mechanizmus účinku** = penciklovir pôsobí cielene na infikované bunky, inhibuje replikáciu DNA ako trofosfát\n\n\n\n353\n\n\n**Spektrum** = HSV-1 a HSV-2, VZV; 5-10x účinnejší ako aciklovir; len na terapiu dospelých\n**Farmakokinetika** = rýchla resorpcia a výrazná premena na penciklovir; vylučuje sa močom\n**2.** **ostatné herpetické virostatiká**\n**a)** **lokálne pôsobiace virostatiká**\n\n **tromantadín**\n**Mechanizmus účinku** = zabraňuje prenikaniu vírusu do bunky; zabraňuje uvoľneniu obsahu kapsidy\n**Spektrum** = HSV-1 a HSV-2, VZV\n**Nežiadúce účinky** = časté – hypersenzitívne kožné prejavy – zhoršenie symptómov oparu (svrbenie, bolesť, ...)\n **penciklovir** = lokálna liečba labiálneho herpesu\n **dokozanol** = behenylalkohol, nasýtený alkohol, C-22\n**Mechanizmus účinku** = inhibícia replikácie vírusu; ovplyvňuje fúziu vírsu s bunkou\n**Spektrum** = úzke – HSV-1\n**b)** **celkovo pôsobiace virostatiká**\n **metizoprinol** = purínový derivát s imunomodulačným a protivírusovým účinkom\n**Mechanizmus účinku** = iniciuje maturáciu T-lymfocytov a moduluje aj cytotoxickosť B-lymfocytov; zvyšuje IFN-γ\n**Farmakokinetika** = dobrá absorpcia po p.o. podaní\n**Použitie** = monoterapia alebo doplnenie konvenčnej terapie pri infekčných vírusových\n\nochoreniach\n\n\n**Herpetické infekcie a ich terapia**\n**a)** **α herpes vírusy** = dlho latentné, oportúnne manifestujú podľa iminity pacienta\n **herpes simplex vírusmi typu 1 a typu 2 (HSV-1, HSV-2)**\n **vírusom varicella zoster (VZV)** = ovčie kiahne, pásový opar\n\n  vlastnosť herpetických vírusov: prežívať v latentnom štádiu v tele - infekcia sa nemusí prejaviť;\nreaktivácia podľa aktuálneho stavu imunity\n\n  najväčšie vírusy, DNA vírusy (inhibujeme DNA polymerázu hostiteľskej bunky)\n  - infikácia fétu: **kongenitálne malformácie**\n  - deti: **gingivostomatitída**\n\n  **fol. konjuktivitída, her. faryngitída, eczema herpeticum**\n**b)** **β herpes vírusy** = onkologické vírusy\n **cytomegalovírus (CMV)** = mononukleóza, hepatitída, karcinóm cervixu\n **HHV-6** = šiesta detská choroba (roseola infantum) = ružienka\n\n **HHV-7**\n\n**c)** **γ herpes vírusy**\n **vírus Epsteina a Barrovej** = infekčná mononukleóza\n **HHV-8** = etiologický agens Kaposiho sarkómu – častý u ľudí s AIDS\n\nnajčastejšou klinickou manifestáciou – **Herpes labialis, Herpes genitalis**\n\nterapia:\n\n  prodromálne štádium (pálenie, svrbenie) = tlak – vírus replikuje, ale tkanivo nie je poškodené\n\n  fáza erytému (pľuzgieriky) - vírusy už zreplikované = lýza až nekróza\n\nvšeobecne platí: **antivirotika podávať do 3 dní od vzniku prvých prejavov**\n\nterapia infekcií HSV : nešpecifická / špecifická\n**Terapia**\n**1.** **terapia nešpecifická –** lokálna, nešpecifická - symptomatická\n **adstringenciá** (tanín, najmä po prasknutí pluzgierikov) **doplnené o ATB** = **urýchľujú sušenie vezikúl**\n(kyselina fusidová)\n **hydrokoloidný prípravok** (hydrocolloid -75 – Compeed)\n **extrakty z: cesnaku** Herpík **, hadieho jedu** Oparstop\n **čajovníkový olej** Tea tree oil **, Cannabis sativa** Cannadent\n **síran zinočnatý** (+ úč. antibakteriálny, adstringentný) (na terapiu a profylaxiu infekcie HSV ústnej\ndutiny, 0,25% roztok 2 x denne)\n\n\n\n354\n\n\n**2.** **terapia špecifická**\n**a)** **lokálna**\n **pre imunokompetentných pacientov**\n      - **krémy obs. inhibítory DNA polymerázy** : **aciklovir** (5 x denne), **penciklovir** (prodrug famciklovir)\n\n      výhoda = relatívne bezpečné; nevýhoda = vysoká frekvencia podávania\n\n      dĺžka podávania – min. 4 – 5 dní (každé 2 hod)\n **na liečbu skorých štádií:**\n\n      **dokonazol - ovplyvňuje fúziu vírusu** (masť); **tromantadín - zabraňuje prenikaniu vírusu** (gél)\n\n      riziko – autoinokulácia (oko – vznikajú cievy de novo) - môže vzniknúť herpetická keratitída*\n\n      najnovšie liečivo – lokálne **– interferón beta (gél)** = široké spektrum\n**b)** **celková**\n\n **liečba virostatická**\n\n      ťažké a komplikované HSV infekcie\n\n      pacienti imunokompromitovaní aj imunokompetentní (časté rekurencie – viac ako 6 x do roka)\n      - **inhibítory syntézy DNA** = **napr.valaciklovir, famciklovir**\n **liečba imunomodulačná**   - posilnenie imunity\n**metizoprinol** (↑T lymfocyty, ↑receptory IgG, ↑sekréciu INF-γ) = použitie: ako monoterapia,\nalebo doplnenie terapie\nOkrem akútnej liečby u imunokompetentných pacientov s častými rekurenciami - **liečba preventívna** :\n**a) kontinuálna** - 3-6 mesiacov AV + terapia imunomodulačná\n**b) intermitentná** - vždy na začiatku prejavov malé dávky AV 14 až 25 dní (dokedy sa predpokladá\nreplikácia)\n**Diéta: lyzín (nie arginín)**\nvhodné: mäso - ryb, kur, teľ. jah. mlieko, syry, ovocie, zelenina, fazuľa, kvasnice, **nie hrach**\nnevhodné: čokoláda, želatína, kokos, ovos, biela múka, celozrnné pečivo, sója, oriešky\n**Vakcinácia** – len u ľudí, ktorí sa nestretli s HSV\n***Liečba herpetickej keratitídy**\n**a) mydriatiká**\n**b) aciklovir kvapky**\n**c) umelé slzy (nesmú byť suché oči)**\n**d) antibiotiká, chinolóny (ofloxacín)**\n\n  súčasťou terapie: celková liečby virostatikami, analgetikami, popr. kortikosteroidmi\n\n  treba ju liečiť, inak by sa tvorili nové cievy a pacient môže až oslepnúť\n**Terapia kiahní** (varicella)\n **symptomatická:** antipyretiká, tekutina, vitamíny (B komplex)\n **pri impetiginizácii** (vznik pľuzgierov) **:** lokálne ATB\n **ťažké infekcie:** celkovo aciklovir\n\n**Terapia herpes zoster** = **pacienti so závažnými chorobami (onkologickí, imunosupresíva), nad 50 rokov**\n- liečivá: **aciklovir, valaciklovir**\n\nsymptomatická liečba: **analgetiká, lokálne antiseptické roztoky** (tekutý púder nie!, môže obs. baktérie)\n\nbolesť - zapálené nervové zakončenia, až 6 mesiacov po chorobe!\n**Terapia infekcií vyvolaných vírusom Epsteina a Barr.**\n\n**staršie deti, mladiství - „choroba z bozkávania“**\n- **mononukleóza –** teplota, angína, zväč. lymf. uzliny, ikterus\n\nterapia: pokoj na lôžku, diéta, **metizoprinol**\n- bakteriálna superinfekcia **- ATB**\n\n**Kontraindikácie: aminopenicilíny (zvýšené riziko vzniku alergickej vyrážky)**\n\n\n\n355\n\n\n**Liečivá proti HIV**\n**AIDS** = acquired immunodeficiebcy virus\n**HIV** = human immunodeficiency virus; HIV-1 = celosvetová pandémia; HIV-2 = západná Afrika\n**HIV** = RNA retrovírus, má dve časti – kapsida a povrchové útvary\n **kapsida** = obsahuje RNA, reverznú transkriptázu, integrázu a proteázu\n **povrchové útvary** = glykoproteíny gp120 a gp41 = zodpovedné za fixáciu HIV na povrch hostiteľských\nbuniek, ktoré majú na povrchu CD4 [+] (T-lymfocyty, monocyty, makrofágy a ďalšie)\n**Preniknutie** = podmienkou je interakcia medzi gp120 a CD4 [+] ; nukleokapsida vniká do bunky a pomocou\nreverznej transkriptázy sa genóm RNA prepisuje do DNA; po replikácii sa vírus kopletizuje a uvoľňuje\núčinkom proteázy (hostiteľská bunka zväčša zaniká)\n**Prenos** = pohlavným stykom alebo krvnou cestou; vírus HIV sa nachádza v krvi a v sekrétoch pohlavných\norgánov; možný aj prenos z matky na dieťa (20-25%, ne-/farmakologicky sa dá znížiť na 2-3%)\n**Následok infekcie** = HIV napáda a ničí predovšetkým CD4 [+] T-lymfocyty, ktoré majú hlavnú úlohu v riadení\nimunitnej odpovede; organizmus je určitý čas schopný kompenzovať túto stratu, neskôr však počet Tlymfocytov začne klesať a vzniká bunkový imunodeficit – vznik oportúnnych infekcií a vznik nádorov –\npokročile štádium\n**Markery priebehu infekcie** = sleduje sa:\n**1. počet CD4+ T-lymfocytov** - normálne hodnoty 600 – 1 400 buniek μl = najvýznamnejší marker\n**2. vírusová nálož** - počet kópií vírusovej RNA v 1 ml krvi\n\nkritický medzník pokles CD4+ T-lymfocytov pod 200 buniek μl\n\n**začiatok liečby väčšinou v kategórii B**\n\npokles CD4+ T lymf. pod 350 buniek μl\n\npočet kópií vírusovej RNA viac ako 50 000 v 1 ml krvi\n\n**monoterapia obsolentná**\n**Klinické prejavy**\n**A.** **Kategória A** = asymptomatické štádium = 3-4 týždne po nákaze; asi u 80% sa zjaví horúčkovité ochorenie\npodobné chrípke; potom nasleduje niekoľkoročné bezpríznakové obdobie\n**B.** **Kategória B** = včasné symptomatické štádium = nástup imunodeficiencie; najčastejšie príznaky\norofaryngálna a genitálna kandidóza, recidivujúci herpes zoster, horúčky, hnačky; v tomto období sa\nzvyčajne začína antiretrovírusová terapia\n**C.** **Kategória C** = štádium rozvinutého imunodeficientného stavu – AIDS = výskyt oportúnnych infekcií\na nádorov; ak terapia nezaberá, pacient umiera na infekčné ochorenie, najčastejšie na pneumocystovú\npneumóniu\n**Ciele terapie:**\n\npredĺžiť dĺžku života pacienta\n\nzabrániť rozširovaniu HIV v tele, ↓množstvo vírusu\n\nobnoviť a udržať funkciu imunitného systému\n\nznížiť riziko prenosu na iných\n**Terapie infekcie HIV a AIDS**\n\nu chorých s AIDS sa liečia aj **oportúnne infekcie**\n\nu infikovaných ľudí a u ľudí s AIDS sa realizuje **antiretrovírusová terapia**\n**HAAR terapia (Highly Active Antiretroviral Therapy)**\n\n- kombinácia troch a viac liečiv v rovnakom čase\n\n- základná kombinácia **- 2 inhibítory reverznej transkriptázy + inh. proteáz**\n\n**výnimka** = podávanie zidovudínu HIV pozitívnym matkám a novorodencom\n\n**v prípade expozície HIV infekcie - postexpozičná profylaxia** = účinnosť 90%; podávanie antiretrovirotík začať do 72 hod /30 dní\n\nžiadna terapia nie je kuratívna\n\nnajväčší problém terapie - rezistencia (obmena liečiv)\n\n\n**Antiretrovírusové liečivá**\n\ndoposiaľ žiadna terapia nie je kuratívna\n\ntieto liečivá však môžu spomaliť ochorenie, zvýšiť počet CD4 [+] T-lymfocytov a zmierniť komplikácie\n\nnajväčší problém = rezistencia\n\n\n\n356\n\n\n**1.** **Inhibítory fúzie** = bránia vstupu HIV do bunky\n **enfuvirtid** = syntetický peptid\n**Mechanizmus účinku** = špecificky sa viaže na gp41 a mení jeho transportné funkcie; môže oddialiť poškodenie IS\n**Farmakokinetika** = nestabilný v GIT, v krvi sa rýchlo rozkladá na AK; podáva sa 2x denne s.c.\n**Nežiadúce účinky** = v mieste aplikácie – bolesť, zápal, periférna neuropatia\n **maravirok** = používa sa v kombinácii s inými liečivami\n**Mechanizmus účinku** = antagonista CCR5 – chemokínových receptorov (HIV-1 je CCR5-tropný)\n**Farmakokinetika** = po p.o. aplikácii má nízku biologickú dostupnosť\n**Nežiadúce účinky** = nauzea, hnačka, bolesti hlavy\n**2.** **Inhibítory reverznej transkriptázy** = inhibujú prepis RNA do DNA\n**a)** **nukleozidové**\n**Mechanizmus účinku** = po premene na aktívne metabolity inhibujú reverznú transkriptázu HIV\n**Nežiadúce účinky** = hnačka, bolesti hlavy, horúčka, únava; zriedkavo laktátová acidóza a ťažká hepatomegália\n **zidovudín** = azidotymidín; aktívny metabolit je trifosfát – falošný substrát a kompetitívny inhibítor\n **stavudín** = podobný zidovudínu; tiež prechádza hematoencefalickou barériou (HEB)\n **didanozín** = aktívny metabolit je dedeoxyATP; podávaný ako gastrorezistentné kapsuly\n **abakavir** = aktívny metabolit je karbovirtrifosfát; prechádza HEB\n **lamivudín** = aktívny metabolit je trifosfát; účinný aj na VHB\n **tenofovir dizoproxil** = prodrug je tenofovirdiizopropylfumarát – mení sa na dizoproxil a na difosfát\n **emtricitabín** = aktívny metabolit je trifosfát; inhibuje aj HBV polymerázu\n **kombinácie** = napr. **combivir** (lamivudín+zidovudín), **kivexa** (abakavir+lamivudín), **truvada**\n(emtricitabín+tenofovir dizoproxil) – v kombinácií najmenej s 1 ďalším antivirotikom\n**b)** **nenukleozidové**\n\n **efavirenz**\n**Mechanizmus účinku** = nekompetitívny inhibítor HIV-1 reverznej transkriptázy\n**Farmakokinetika** = po p.o. sa silne viaže na proteíny plazmy; vylučuje sa močom ako glukuronid\n**Nežiadúce účinky** = najčastejšie vyrážka\n **nevirapín** = podobný efavirenzu, má však viac **Nežiadúce účinky** = exantém, alergia, hepatitída, myalgia, ...\n**3.** **Inhibítory vírusovej integrázy** = HIV integráza katalyzuje prenos provírusovej DNA a vytvára kovalentnú\n\nväzbu medzi vírusovou a hostiteľskou DNA\n\n **raltegravir**\n**Mechanizmus účinku** = inhibuje katalytickú aktivitu integrázy – genóm HIV, ktorý sa nedokáže včleniť, nemôže riadiť\ntvorbu nových infekčných vírusových častíc\n**Farmakokinetika** = po p.o. sa rýchlo absorbuje; vylučuje sa nezmenený\n**Nežiadúce účinky** = únava, bolesť hlavy, hnačky\n**4.** **Inhibítory HIV-proteázy** = zasahujú v poslednom stupni replikácie vírusov; hlavné štruktúrne\na enzýmové proteíny sú syntetizované ako polyproteíny gag a gag-pol; tie sa musia najkôr rozštiepiť na\njednotlivé proteíny vírusovou aspartátproteázou\n**Mechanizmus účinku** = selektívna inhibícia aspartátproteázy – zabraňujú spracovaniu gag a gag-pol\n**Nežiadúce účinky** = hnačky, nauzea, vracanie, dyspepsia, zvýšenie TAG; niektoré spôsobujú očný ikterus a žltačku\n**a)** **peptidové inhibítory HIV-proteáz**\n **ritonavir** = používa sa v kombinácií s inými liečivami ako posilňovač („booster“), pretože inhibuje\ninaktiváciu iných inhibítorov proteáz (inhibítor CYP3A4) a zvyšuje tak ich účinok, ale aj ich Nežiadúce účinky\n **sachinavir** = v kombe s ritonavirom, čo umožňuje podávanie nižších dávok\n **indinavir** = v kome alebo samotný\n **fosamprenavir** = prekurzor amprenaviru\n **darunavir** = inhibítor dimerizácie; môže spomaliť alebo odvrátiť poškodenie IS\n **atazanavir** = možné kombo s kobicistatom, ktorý zvyšuje biologický polčas atazanaviru\n **lopinavir** = v kombinácii s ritonavirom - Kaletra\n**b)** **nepeptidové inhibítory HIV-proteáz**\n **tipranavir** = znižuje množstvo vírusu v krvi, spomaľuje poškodenie IS; tiež v kombe s ritonavirom\n\n\n\n357\n\n\n**Liečivá proti chrípkovým vírusom**\n**Chrípka** = najstaršie infekčné ochorenie, pôvodne infekcia len zvierat, najmä vtákov. Chrípka je vyvolaná\nvírusmi chrípky A, B, C. Pandémie a veľké epidémie sú spôsobené vírusom chrípky A. Vírusy chrípky patria\ndo čeľade Orthomyxoviridae. Majú vonkajšie puzdro, ktoré obsahuje glykoproteíny hemaglutinín (HA)\na neuraminidázu (NA), ďalej obsahujú 8 jednovláknových RNA a RNA-polymerázy.\n**Hemaglutinín** = sprostredkúva absorpciu väzbou na kyselinu sialovú na povrchu hostiteľskej bunky a vírus\nvstupuje endocytózou. Predpoklad na uvoľnenie RNA z vírusu je acidifikácia vnútorného prostredia vírusu\npomocou iónového kanála s M2 proteínom – vstup H [+] do vírusu. **Neuraminidáza** = umožňuje prenikať do\nepitelu dýchacích ciest, ľahší postup hlienom, uvoľňenie nových vírusov z infikovaných buniek.\n**Vírus typu A** = má tri subtypy, ktoré sú určované glykoproteínmi HA (16 subtypov) a NA (9 subtypov). Veľký\npočet mutácií a časté genetické výmeny vedú k obrovskej variabilite antigénov HA a NA.\n**Antigénové drifty** sú malé bodové mutácie, spôsobujú opakované epidémie v období medzi veľkými\npandémiami. **Antigénové shifty** sú veľké zmeny na antigéne HA a sú vyvolané genetickou výmenou medzi\nrôznymi subtypmi vírusu A. U ľudí vyvolávajú chrípku subtypy H1, H2, H3 a N1 alebo H3N2. Vírus chrípky\ninfikuje rad cicavcov (ošípané, kone) a vtáky – vodné vtáky sú rezervoárom všetkým subtypov vírusov A.\n**Vírusy typu B a C** = nepodliehajú antigénnym shiftom, nemajú subtypy, infikujú len ľudí.\n**Prenos** = priamy kontakt, kvapôčková infekcia, kontaminovanými rukami a predmetmi.\n**Klinické prejavy** = horúčka okolo 39°C s rýchlym nástupom, spojená s myalgiami a respiračnými príznakmi.\n**Liečivá proti chrípkovým vírusom** = používajú sa profylakticky a terapeuticky – liečba je symptomatická.\n**1.** **Inhibítory M2 proteínu** = účinné proti vírusom typu A\n **amantadín** = tricyklický amín\n**Mechanizmus účinku** = inhibuje vstup H [+] do vírusu a bráni tak uvoľneniu RNA z vírusus; pôsobí na subtypy A nie však B\n**Farmakokinetika** = po p.o. sa dobre absorbuje, preniká do CNS; vylučuje sa nezmenený\n**Nežiadúce účinky** = nauzea, závrat, nespavosť, zmätenosť\n**Použitie** = okrem profylaxie a liečby chrípky je to aj antiparkinsonikum\n **rimantadín** = podobný amantadínu, neprechádza však do CNS, metabolizuje sa a má menej Nežiadúce účinky\n**2.** **Inhibítory neuraminidázy** = selektívne inhibujú neuraminidázu všetkých subtypov (N1-N9) – zastavuje sa\nreplikácia vírusov; pôsobia proti vírusom typu A a B\n\n **zanamivir**\n**Mechanizmus účinku** = pôsobí mimo bunky – viaže sa na aktívne centrum neuraminidázy na vonkajšom obale vírusu;\nďalej bráni uvoľňovaniu vírusov z epitelových bunike dýchacích ciest\n**Farmakokinetika** = perorálna inhalácia – dostáva sa do orofaryngu (miesto infekcie)\n**Nežiadúce účinky** = zriedkavo bronchospazmus\n **oseltamivir** = prodrug je vo forme fosfátu, ktorý sa mení na aktívny oseltamivirkarboxylát\n**Mechanizmus účinku** = ako zanamivir\n\n**Farmakokinetika** = po p.o. sa ako fosfát dobre absorbuje, v pečeni sa mení na účinný karboxylát;\ntakto sa aj vylučuje močom\n**Nežiadúce účinky** = u dospelých – bolesť hlavy a nuzea, u detí – hnačky a vracanie\n\n\n\n358\n\n\n**Liečivá používané pri vírusovej hepatitíde**\n**Vírusové hepatitídy** = zápalovo-nekrotické ochorenia pečene, akútne alebo chronické. Akútne hepatitídy\nsú sytémovou infekciou, poškodenie pečene vzniká imunologickými rekaciami medzi vírusom a hostiteľom.\nPríčinou poškodenia pečene je pôsobenie lymfocytov na viabilbné hepatocyty exprimujúce antigén.\n\n\n\n\n\n\n\n|Vírusová<br>hepatitída|Charakterizácia|Klinické prejavy|\n|---|---|---|\n|**VHA**|RNA-vírus; replikuje sa v pečeni<br>a prítomný aj v žlči, stolici a kriv;<br>prenos orofekálne|postihuje aj srdce, GIT, pankreas a slezinu; virémia<br>vyvoláva anorexiu, nauzeu, vracanie, hnačky; tmavý moč,<br>svetlá stolica; neprechádza do chronickej formy|\n|**VHB**|DNA-vírus; replikácia len<br>v pečeni; prenos krvnou cestou,<br>pohl. stykom, z matky na plod|ako VHA; ochorenie sa väčšinou končí kompletným<br>uzdravením; časť prípadov – chronická forma alebo trvalé<br>nosičstvo|\n|**VHC**|RNA-vírus; replikuje sa v pečeni;<br>prenos transfúziou|miernejší priebeh ako VHA; môže sa však vyskytnúť<br>artritída, agranulocytóza, aplastická anémia; častý prechod<br>do chronickej formy (keď trvá dlhšie ako 6 mesiacov)|\n\n\nHepatitída A, E = len akútne = fulminantné – rýchly progres (silná nektoritizácia veľkého množstva\nhepatocytov); len enterálna nákaza\nHepatitída B, C, D = aj chronické; len parenterálna nákaza\nHepatitída E = len v Číne\nHepatitída D sa vyvinie len ak aj B (prenos krvou, pohl. stykom)\nNa hepatitídu typu B je vakcína, na typ C nie je\n**Príznaky** = ikterus, horúčka, tmavý moč, ílovitá stolica, periférne opuchy, nevoľnosť, bolesti svalov a kĺbov\n**Princípy liečby akútnych hepatitíd A, B, C, E**\n\nhospitalizácia – fyzický, psychický kľud, diéta,vitamíny B,C\n\nvyliečenie - 4 – 6 mesiacov\n\nliečba dlhšia ako 6 mesiacov – chronická hepatitída B, C, D\n**Princípy liečby hepatitídy B**\n\nvýrazne potlačenie vírusovej replikácie čo najdlhšiu dobu; terapia – ambulantná\n\ndostupnými liečivami nie je možné eliminovať chronickú infekciu VHB\n\npečeňová cirhóza – indikácia na **transplantáciu**\n- najúčinnejšia dostupná terapia: **interferóny; inhibítory DNA polymerázy** - **lamivudín, entekavir**\n**Liečba vírusových hepatitíd** = zameraná najmä na chronické hepatitídy B a C\n**1.** **Interferóny** = glykoproteíny, patria medzi cytokíny\n**Mechanizmus účinku** = mediátory imunitnej odpovede; ich produkcia je prvou odpoveďou organizmu na infekciu\nvyvolanú vírusmi (asi 1h po vstupe vírusu do bunky); po vytvorení difundujú z bunky a väzbou na\nšpecifické povrchové receptory sa dostávajú do ďalších neinfikovaných susedných buniek, kde indukujú\nšpecifické proteíny – translation inhibitory proteins – tie inhibujú transláciu RNA, ktoré sú potrebné pre\nproteosyntézu vírusov\n**Účinky** = virostatický, imunoregulačný, protinádorový, antiproliferačný, aktivujú makrofágy, zvyšujú\ncytotoxickosť lymfocytov, indukujú nové bunkové proteíny, inhibujú syntézy vírusových proteínov\n**Nežiadúce účinky** = pri systémovom podaní – závažné – syndróm podobný chrípke (flu-like syndrom), leukopénia,\nanorexia, bolesť hlavy, depresia, myalgia\n**a)** **ľudské interferóny** = **leukocytárny IFN-α, fibroblastový IFN-β, imunitný IFN-γ** (T-lymfocytový)\n**b)** **rekombinantné interferóny** = **IFNα2a, IFNα2b**\n**c)** **pegilované interferóny** = **pegIFNα2a, pegIFNα2b**\n**d)** **prírodné interferóny** = **prírodný IFNα** z ľudských leukocytov\n**2.** **Inhibítory DNA-polymerázy** = nukleozidové a nukleotidové analógy\n **entekavir** = účinný ako trifosfát, inhibuje 3 kroky v syntéze DNA – pripojenie HBV polymerázy,\nreverznú transkripciu negatívneho DNA reťazca, syntézu pozitívneho reťazca HBV DNA\n **lamivudín** = pri prerušení liečby lamivudínom často dochádza k relapsu ochorenia\n **adefovir-dipivoxil** = liečivo prvej voľby na dlhodobú terapiu hepatitídy B; účinný ako trifosfát\n **ribavirín** = na liečbu chr. hepat. C v kombinácii s IFNs; nesmie sa používať v monoterapii a gravidite\n **telbivudín** = aktívny ako trifosfát; na liečbu chronickej hepatitídy B\n\n\n\n359\n\n\n"
}