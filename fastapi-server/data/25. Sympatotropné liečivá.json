{
    "title": "**25. Sympatotropné liečivá**\n",
    "content": "**Farmakodynamické, farmakokinetické aspekty, terapeutické použitie, Nežiadúce účinky**\n**Nervový systém**\n**Nervová signalizácia**\n\n- kombinácia elektrickej signalizácie (akčný potenciál) – prenos na väčšie vzdialenosti a\n\n- humorálnej (= látkovej) signalizácie (neurotransmitter, neuromediátor)\n**Centrálny nervový systém (CNS)** = mozog a miecha (nadradené periférnemu nervovému systému)\n**Periférny nervový systém**\n– **somatické nervy** – inervujú kostrové svalstvo ( **ovládateľné vôľou** )\n– **vegetatívne nervy** (autonómne, viscerálne; inervujú vnútorné orgány ( **neovládateľné vôľou** )\n**sympatikus**\n**parasympatikus**\n**Rozdiely medzi somatickým a vegetatívnym nervstvom**\n**Somatické nervy**\n\n**v nervovej dráhe chýbajú gangliá**\n\naxóny prechádzajú bez prerušenia ku kostrovému svalu\n\naxóny sú myelinizované a majú rýchle vedenie vzruchu\n\nsynapsa neurónu so svalovou bunkou = **nervovosvalová platnička**\n\nneuromediátorom na synapse je **acetylcholín**\n**Vegetatívne nervy**\n\n**dvojneurónová dráha** prerušená cholínergnou synapsou v **gangliách**\n\n1. neurón = pregangliový – telá neurónov v CNS\n\n2. neurón = postgangliový – telo neurónu v gangliách\n- postgangliové vlákno inervuje príslušný vnútorný orgán (mediátor **acetylcholín** alebo **noradrenalín** )\n\npostgangliové axóny sú nemyelinizované, preto majú pomalšie vedenie\n\n\n**Sympatikus - thorakolumbárny systém**\n**Pregangliové vlákna**\n\nopúšťajú CNS v hrudnej (torakálnej) a driekovej (lumbárnej) oblasti\n\nvychádzajú z miechy prednými koreňmi\n\nmajú synapsu s postgangliovými neurónmi v gangliách\n\njediné pregangliové vlákno môže mať synapsu s viacerými postgangliovými neurónmi vo viacerých\ngangliách (pomer 1:20)\n**Gangliá**\n\nuložené vedľa chrbtice v pároch\n\nobsahujú synapsu 1. a 2. neurónu\n**Postgangliové vlákno 2. neurónu**\n\nje dlhé\n\nnemyelinizované\n\nvedie k cieľovému orgánu\n\njeho koniec je rozvetvený a má synapsy s viacerými efektorovými bunkami\n\n\n**Mediátory vo vegetatívnom NS**\n\nv gangliách sympatiku a parasympatiku –\n**acetylcholín**\n\nna efektoroch parasympatiku – **acetylcholín**\n- na efektoroch sympatiku – **noradrenalín**\n\n(výnimka – potné žľazy – acetylcholín)\n\n**Adrenalín**\n\nnie je neuromediátor, ale hormón.\n\nsyntetizuje sa v dreni nadobličky (inervovaná 1.\nneurónom sympatiku)\n\nacetylcholín vylučovaný z pregangliového vlákna\nstimuluje sekréciu adrenalínu\n\n\n\n266\n\n\n**Neurotransmisia**\n\n**1. Iniciácia**\n\npokojový membránový potenciál okolo –70 mV\n\ndepolarizácia na prahovú hodnotu (posun k pozitívnym hodnotám)\n\npo prekročení prahu sa otvárajú napäťovo riadené sodíkové kanály, do bunky vteká sodík\n\ndochádza k prestreleniu membránového potenciálu k pozitívnym hodnotám\n**2. Propagácia (šírenie, vedenie akčného potenciálu)**\n\ndepolarizácia membrány sa šíri jednosmerne po nervovom vlákne\n\nsodíkové kanály sa inaktivujú, nastáva refraktérna fáza, kedy ich nemožno aktivovať\n\nv refraktérnej oblasti sa otvárajú draslíkové kanály, z bunky vyteká draslík\n\nobnovuje sa pokojový membránový potenciál\n\nNa+/K+-ATPáza obnoví pokojové rozloženie iónov na membráne\n**3. Synaptická transmisia (konverzia elektrického signálu na chemický)**\n- **akčný potenciál** dosiahne nervové zakončenie\n\n**depolarizácia** otvorí napäťovo riadené vápnikové kanály\n- **vtok vápnika** vyvolá **vyplavenie** (exocytózu) obsahu **vezikúl** s neuromediátorom **do synaptickej štrbiny**\n\n- osud neuromediátora:\n\n  viaže sa na receptory na postsynaptickej membráne a vyvolá efekt\n\n  viaže sa na receptory na presynaptickej membráne a môže ovplyvniť svoje vlastné vylučovanie\n\n  vychytáva sa aktívnym transportom späť do nervového zakončenia\n\n  metabolizuje sa v synaptickej štrbine, neuróne alebo cieľovej bunke\n\n\n**Adrenergná transmisia - Efektory sympatiku**\n\nnoradrenalín (NA) je syntetizovaný z tyrozínu cez\ndihydroxyfenylalanín a dopamín\n\nje skladovaný vo vezikulách (spolu s ATP a neuropeptidom Y)\n\nakčný potenciál vyvolá vstup vápnika do bunky\n\nNA sa vyplaví do synaptickej štrbiny\n- pôsobí na receptory na nervovom zakončení (α 2 ) a na\ncieľových bunkách (α 1, α 2, β 1, β 2, β 3 )\n\nNA je aktívne vychytávaný do nervového zakončenia a do\ncieľových buniek\n\nNA je metabolizovaný\n monoaminooxidázou (MAO) v neurónoch\n katechol-O-metyltransferázou (COMT) v cieľových bunkách\n\n\n**Adrenergná synapsa – možnosti ovplyvnenia**\n**1.** **ovplyvnenie pre- a postsynaptických receptorov pre**\n\n**noradrenalín**\n\n**a)** agonisty α, β receptorov ( **priame sympatomimetiká)**\n**b)** antagonisty α,β receptorov ( **priame sympatolytiká** )\n**2.** **blokáda spätného vychytávania noradrenalínu do nerv.**\n**zakončenia** = zvyšuje sa množstvo NA v synaptickej štrbine, nepriamy sympatomimetický účinok\n( **kokaín** )\n**3.** **stimulácia uvoľňovania noradrenalínu** = nepriame sympatomimetiká ( **pseudoefedrín**, **amfetamíny** )\n**4.** **stimulovanie spätného vychytávania NA do nerv. zakončenia** = nepriamy sympatolytický účinok\n( **klonidín** )\n**5.** **blokáda vstupu noradrenalínu do vezikúl:** - postupné vyčerpanie neuromediátora, „chemická\nsympatektómia“; nepriamy sympatolytický účinok ( **rezerpín** )\n**6.** **náhrada noradrenalínu vo vezikulách falošným neuromediátorom** = pri stimulácii zakončenia sa\nuvoľňuje neúčinná látka; nepriamy sympatolytický účinok ( **guanadrel**, **guanetidín** )\n**7.** **inhibícia metabolizmu noradrenalínu: inhibítory MAO, inhibítory COMT**\n\n\n\n267\n\n\n**Distribúcia receptorov pre noradrenalín**\n\n\n\n\n\n\n\n\n\n\n\n\n\n|R|Kaskáda|Lokalizácia a efekt|Agonisty|Antagonisty|\n|---|---|---|---|---|\n|**α1**|Gq →aktivácia PLC →IP3 a DAG →<br>IP3 otvára IP3R na EPR →↑Ca2+<br>→väzba na kalmodulín (CaM) →<br>CaM a DAG aktivujú MLC →MLCP<br>→interakcia myozínu s →<br>kontrakcia|hladký sval ciev – kontrakcia;<br>zvierač na mechúri - kontrakcia|fenylefrín<br>nafazolín|prazosín|\n|**α2**|Gi →inhibícia AC →↓cAMP →<br>inhibícia PKA →inhibícia<br>fosforylácie →otvorenie K+ kanála<br>→hyperpolarizácia →↓NA|presynapticky na n.<br>zakončeniach, ↓uvoľňovania<br>neurotransmitera|klonidín|yohimbín|\n|**β1**|Gs →AC →↑cAMP →PKA →<br>fosforylácia L-typu Ca2+ kanála →<br>↑Ca2+→RyR na SPR →↑↑Ca2+<br>→kontrakcia|pozitívne chronotropný efekt<br>(zvýšenie tepovej frekvencie)<br>pozitívne dromotropný efekt<br>(zvýšenie vodivosti)<br>pozitívne inotropný efekt<br>(zvýšenie sily kontrakcie)<br>pozitívne batmotropný efekt<br>(zvýšenie excitability)<br>pozitívne luzitropný efekt<br>(zrýchlenie diastolickej<br>relaxácie); oblička ↑renínu|dobutamín|metoprolol|\n|**β2**|Gs →AC →↑cAMP →PKA →<br>fosforylácia MLCK →inaktivácia<br>MLCK →relaxácia|bronchodilatácia, cievna<br>vazodilatácia, relaxácia<br>maternice|salbutamol<br>salmeterol<br>terbutalín||\n|**β3**|Gs →AC →↑cAMP →PKA (?)|tukové tkanivo ↑lipolýzy|||\n\n\n**Následky aktivácie sympatiku**\n\n**Oko**\n\nradiálna svalovina dúhovky – kontrakcia – mydriáza (α1)\n\nmusculus ciliaris – relaxácia – zaostrenie do diaľky (β2)\n**Slinné žľazy**\n\nzníženie sekrécie, husté sliny, sucho v ústach\n**Dýchací systém**\n\nhladký sval bronchov – relaxácia, dilatácia bronchov (β2)\n- bronchy nemajú výraznú sympatikovú inerváciu, reagujú najmä na cirkulujúci **adrenalín**\n**Srdce** (β1) - **Prevodový systém a predsiene:**\n\nSA uzol – zrýchlenie tvorby vzruchov, tachykardia; AV uzol – zrýchlenie vedenia\n\nsvalovina komôr – zvýšenie sily kontrakcie, rýchlosti vedenia, automaticity, tvorby ektopických vzruchov\n**Arterioly**\n\nkoža, sliznice, slinné žľazy – kontrakcia (α1); GIT – kontrakcia (α1)\n\nkoronárne artérie: kontrakcia (α1) < relaxácia (β2); pečeň – relaxácia (β2); kostrové svalstvo (β2)\n**Žalúdok, črevá**\n\nmotilita a tonus – pokles; sfinktery – kontrakcia (α1)\n\n**Pečeň**\n\nzvýšenie glykogenolýzy a glukoneogenézy (β1)\n**Kostrový sval**\n\nzvýšenie kontraktility a glykogenolýzy (β2)\n\n**Tukové tkanivo**\n\nlipolýza a termogenéza (β3)\n\n**Oblička**\n\nzvýšenie sekrécie renínu (β1)\n\n**Maternica**\n\nkontrakcia (α1); relaxácia (β2)\n\n\n\n268\n\n\n**Sympatomimetiká**\n**1.** **Priame sympatomimetiká:** stimulácia receptorov pre noradrenalín = agonisty α, β receptorov\n**a)** **alfa sympatomimetiká**\n **adrenalín, noradrenalín** (nízka selektivita - α1, α2, β)\n **oxymetazolín, xylometazolín, metoxamín** (α1~ α2)\n **fenylefrín** (α1 selektívne)\n **klonidín**, alfa-metylnoradrenalín (aktívny metabolit **metyldopy** ) (α2)\n**b)** **beta sympatomimetiká**\n **noradrenalín, adrenalín, izoprenalín** (β1~ β2)\n **dobutamín** (β1)\n **salbutamol, terbutalín, ritodrín** (β2)\n**2.** **Nepriame sympatomimetiká:**\n**a)** **blokáda spätného vychytávania noradrenalínu do nerv. zakončenia** = zvyšuje sa množstvo NA v\nsynaptickej štrbine, nepriamy sympatomimetický účinok ( **kokaín**, **amfetamín**, **TCA** )\n**b)** **stimulácia uvoľňovania noradrenalínu** = nepriame sympatomimetiká ( **pseudoefedrín**, **amfetamíny** )\n**c)** **inhibícia metabolizmu noradrenalínu** = inhibítory MAO, inhibítory COMT\n\n\n**Využitie sympatomimetík**\n **Zvýšenie krvného tlaku**\n  - priame sympatomimetiká **adrenalín** (α,β) **, noradrenalín** (α>β), **fenylefrín** (α)\n\n  nepriame sympatomimetiká ( **efedrín, pseudoefedrín** )\n\n  na jednotke ARO, alebo po spinálnej anestézii\n **Liečba anafylaktického a septického šoku**\n  - **adrenalín** (α, β1, β2 agonista)\n\n  odstraňuje edémy slizníc\n\n  uľahčuje dýchanie\n\n  znižuje uvoľňovanie histamínu\n\n  zvyšuje srdcový výdaj a krvný tlak\n **Zástava srdca** ( **adrenalín** β1 + elektrická stimulácia)\n\n  uľahčuje kardioverziu stimulačným účinkom na myokard\n **Srdcové zlyhanie**\n  - **kardiotoniká** – **dobutamín** (β1 agonista)\n\n  pri dekompenzácii po srdcových operáciách, kongestívnom srdcovom zlyhaní\n\n  zvyšuje sa sila kontrakcií a srdcový výdaj\n\n  nárast spotreby kyslíka v myokarde\n  - možnosť zväčšenia infarktového ložiska\n\n  len pre krátkodobé použitie – rýchlo sa vyvíja tolerancia\n\n  krátky polčas, nutné podávanie v i.v. infúzii\n **Dekongescia sliznice nosa**\n\n  alfa agonisty **– fenylefrín, oxymetazolín,** nepriame sympatomimetiká – **pseudoefedrín**\n\n  znižujú sekréciu a opuch konstrikciou ciev v sliznici\n\n  n.ú. poškodenie sliznice pri dlhodobom podávaní\n\n  syndróm z vynechania po dlhom podávaní – zhoršenie symptómov\n **Zníženie prekrvenia pri lokálnej anestéze**\n  - **adrenalín** pridaný k lokálnemu anestetiku v pomere 1:200 000)\n\n  adrenalín odstráni následky blokády postgangliových vláken sympatiku lokálnym anestetikom\n\n  vazokonstrikcia po adrenalíne:\n\n  spomaľuje absorpciu anestetika\n\n  predlžuje účinok anestetika\n\n  znižuje jeho toxicitu\n\n  nesmie pridávať pri anestéze akrálnych častí tela pre riziko nekrózy (nos, uši, prsty, penis)\n  - **kokaín:** má lokálne anestetický účinok; samotný spôsobuje vazokonstrikciu blokádou spätného\nvychytávania noradrenalínu\n\n\n\n269\n\n\n **Antiastmatiká, bronchodilatanciá**\n  - β2 agonisty: **terbutalín**, **salbutamol** (krátkodobé 2 až 6 hod. AKÚTNE, pri záchvate)\n  - **salmeterol**, **formoterol** (dlhodobé 8 až 12 hod. PRAVIDELNÉ, dlhodobá liečba 2x za deň)\n\n  relaxujú hladké svalstvo bronchov\n\n  možnosť inhalačného podania\n  - **Nežiadúce účinky:** tachykardia, arytmie, tremor\n **Tokolytiká**\n\n  β2 agonisty **– terbutalín, ritodrín**\n\n  - relaxácia hladkého svalstva maternice\n\n  oddialenie pôrodu\n **Antihypertenzíva**\n\n  α2 agonisty – **klonidín, metyldopa** (jej aktívny metabolit alfa-metylnoradrenalín)\n\n  centrálnym účinkom sa znižuje tonus sympatiku a krvný tlak\n\n  klesá množstvo vylúčeného NA na adrenergných synapsách\n  - **Nežiadúce účinky:** sucho v ústach, sedatívny účinok, bradykardia\n **Liečba glaukómu** - **klonidín** = pozor, klonidín je alfa2 agonista/mimetikum, ale znižuje tonus sympatiku,\nvýsledný efekt je sympatolytický\n\n\n**1.** **priame sympatomimetiká** (agonisty α,β-adrenergných receptorov):\n**a)** **neselektívne agonisty sympatiku** = ide o látky, ktoré pôsobie neselektívne na α aj β receptory:\n\n **adrenalín**\n\n      prirodzený katecholamín drene nadobličiek\n\n      **účinky na KVS:** pozitívne ino-, batmo-, dromo- aj chronotropný účinok (↑dráždivosti, ↑\nfrekvencie, ↑minutového objemu, ↑nárok na srdce)\n\n      **na respiračný systém:** bronchodilatácia (β2)\n\n      **metabolické účinky:** glykogenolýza, ↑sekrécia glukagónu (β2) = hyperglykémia, ďalej lipolýza\n(β2, β3)\n\n      **účinok na cievy prevláda v arteriálnom úseku:** ↓dávky aktivujú prevažne β = vazodilatácia\n(↓TK), ↑dávky aktivujú α1 = vazokonstrikcia, ale pretrváva β účinok, takže periférny odpor sa\nnemení! Pritom kardiotropný β1 účinok = ↑systolického tlaku. Vyššie dávky vedú k ↑\nperiférneho odporu vazokonstrikciou a tak ↑aj diastolický tlak, ale po kumlnácii klesá a to pod\npočiatočnú hodnotu! To sa vysvetľuje aktiváciou baroreceptorov v oblúku aorty →vágový\nreflex →dochádza k ↓TK s bradykardiou (čomu sa dá prejsť podaním atropínu).\n      - **Indikácie** : akútna astma (bronchodilatans), anafylaktický šok (bronchodilatans,\nvazokonstringens), pri zastavení srdca, prísada k lokálnym anestetikám (vazokonstringens –\nbráni úniku lokálneho anestetika do systémového obehu)\n      - **Nežiadúce účinky** : hypertenzia, tachykardia, dysrytmia\n\n      i.v., s.c., i.m.\n\n **noradrenalín**\n\n      prirodzený neurotransmiter, pôsobí analogicky ako adrenalín, ale výraznejšie na α receptorya\nmenej na β receptory. Preto bude výrazné vazokonstringens a na srdce bude pôsobiť len\npozitívne inotropne. ↑TK a to súčasne systolický aj diastolický\n\n      - **Indikácie** : liečba šoku\n\n**b)** **selektívne agonisty sympatiku** = pôsobia buď na α alebo na β receptory:\n **fenylefrín** (α1): lokálne vazokonstringens, nasálne dekongescens, pri konjuktivitíde = mydriatikum,\n**Nežiadúce účinky** : hypertenzia (pre vazokonstrikciu) + reflexná bradykardia\n **nafazolín** (α1): chemicky odlišných od katecholamínov, je to imidazolín. Používa sa ako nasálne\ndekongescens.\n **klonidín** (α2): NIE JE SYMPATOMIMETIKUM!, α2 receptory sú presynaptické, teda ich aktivácia\nvedie k ↓uvoľňovania NA, teda pôsobí sympatolyticky! Pôsobí prevažne centrálne - v CNS\npravdepodobne ↓sympatikový účinok na kardiostimulačné a vazomotorické centrá - je to\nantihypertenzívum!, ďalej pri liečbe závislostí\n**Nežiadúce účinky** : slabosť, ortostatická hypotenzia, rebound hypertenzia!\n\n\n\n270\n\n\n **izoprenalín** (β1 aj β2): aktivácia β1 = stimuluje srdce (↑frekvencia, excitabilita, vedenie vzruchu,\nkontrakcia, spotreba O2). Aktivácia β2 = relaxácia hladkých svalov ciev a bronchov, tonus GIT,\nuterus. Výsledok: ↓diastolický tlak aj celkový TK spojený s nebezpečnou tachykardiou !!!\nNepoužíva sa ako liek.\n **dobutamín** (β1): je selektívnejšie β1-mimetikum pôsobí prevažne na srdce stimulujúco, preto sú\njeho **indikácie** : kardiogénny šok, liečba zlyhania srdca. Vo vyšších dávkach má aj α1mimetickýúčinok = vazokonstrikcia, čo je tiež žiadúce pri šoku! **Nežiadúce účinky** : dysrytmie\n **salbutamol, salmeterol** (β2): pôsobia prevažne na β2 receptory bronchov, preto sa využívajú ako\nbronchodilatanciá pri astme a to vo forme aerosólu alebo p.o. Salmeterol je dlhodobo účinný\n(LABA), salbutamol krátkodobo (SABA).\n **terbutalín, fenoterol** (β2): pôsobia taktiež ako bronchodilatanciá dlhodobé, ale majú aj výraznejší\ntokolytický účinok = ↓tonus maternice, čím sa využívajú na zastavenie predčasného pôrodu!\n **klenbuterol** (β2): ↑aktivity kostrového svalstva, výraznejšie sa prejaví na unavenom svale,\nzneužíva sa športovcami na dosiahnutie lepšieho výkonu.\n**2. nepriame sympatomimetiká** = ovplyvňujú syntézu, uskladnenie, uvoľňovanie alebo metabolizmus NA:\n **amfetamín, metamfetamín** : ↑uvoľňovanie NA (5-HT, DA) v CNS a postgangliových neurónoch a to tým,\nže sa hromadí vo vezikulách a vytláča tak NA. Čiastočne inhibuje MAO (ktorý by inak degradoval a tým\n↓účinok NA). Centrálne pôsobí ako psychostimulans a anorektikum, periférne mimikuje sympatikové\núčinky na α aj β receptory (stimuluje srdce, ↑TK). **Nežiadúce účinky** : hypertenzia, tachykardia, insomnia, závislosť.\n **tyramín** : patrí medzi fenylalkylamíny, terapeuticky sa nevyužíva. Dôležitý je však pri užívaní inhibítorov\nMAO (najmä pri irreverzibilných neseletívnych MAOi – tranylcypromín, fenelzín), pretože tyramín sa\nnachádza v syroch, víne, mäse ... kedy inhibícia degradácie NA v kombinácii s takýmto nepriamym\nsympatikom môže viesť až tzv. syrovej reakcii – hypertenzná kríza! **Mechanizmus účinku** : ↓reuptake a ↑uvoľňovanie\nNA (ako amfetamín).\n **efedrín** : jedno z najstarších liečiv sveta izolovaný z rastlín rodu Ephedra. Má zmiešané účinky! ↑\nuvoľňovanie NA ale súčasne má aj čiastočne priamo α- a β-mimetické účinky periférne (vazokonstricia\nna cievach, pozitívne inotropný účinok, ↑TK, bronchodilatácia) aj centrálne (mimetické účinky\nvazomotorického centra zintenzávňujú vazokonstrikčný účinok, psychostimulačné účinky ... viď otázku\n34). Používa sa preto ako slabé psychostimulans a predovšetkým ako nazálne dekongescens. **Nežiadúce účinky** : ako u\namfetamíne, ale nie tak intenzívne\n **kokaín** : ↓reuptake NA, blokuje Na+ kanál v periférnych nervoch = pôsobí preto predovšetkým ako\nlokálne anestetikum ale bez vazodilatačného účinku. Ten je práve naopak ↑sympatikovej aktivity\nnahradení vazokonstrickou, tachykadrdiou, ↑TK. Má však centrálne účinky = eufória, ↑motorická\naktivita, tolerancia, závislosť. (u šňupajúcich toxikomanov stála vazokonstrikcia v nose vedie k perforácii\nnosovej prepážky)\n\n\n**Sympatolytiká** = liečivá znižujúce účinok sympatiku, tj. blokujú adrenergické reakcie\n**Blokáda α1 receptorov** →periférna vazodilatácia, pokles TK a len mierna reflexná tachykardia\n**Blokáda α2 receptorov (sympatomimetický účinok)** →zvýšenie uvoľňovania NA →účinky na β\nreceptoroch srdca →vznik výraznej tachykardie, prípadne aj dysrytmií\n**Neselektívna blokáda α1, α2** – pokles TK, ale reflexná tachykardia (blok α2)\n\nRozdelenie:\n\n**1.** **priamo pôsobiace** = kompetitívne inhibítory, adrenergické antagonisty\n**a)** **α-sympatolytiká**\n\n**i.** **neselektívne**\n\n      hlavný účinok: vazodilatácia, pokles krvného tlaku\n\n      nepoužívané ako antihypertenzíva - výrazná reflexná aktivácia sympatiku\n\n      terapia feochromocytómu pred operačným odstránením\n **fenoxybenzamín** = ireverzibilný kompetitívny antagonista - dlhý účinok; **fenoxybenzamín +**\n**atenolol** = prevencia účinkov adrenalínu\n **fentolamín** = reverzibilný kompetitívny antagonista\n\n **tolazolín**\n\n **námeľové alkaloidy** – **ergotamín**, **ergometrín**\n\n\n\n271\n\n\n      - **uterotonické účinky** – **ergometrín, metylergometrín**\n\n      ovplyvnenie priesvitu ciev – parciálny agonizmus na α receptoroch (SM účinky), agonizmus\nna 5-HT receptoroch – **terapia migrény** – **ergotamín, DHergotamín**\n\n      najvýraznejšie sympatolytické účinky – dihydrované deriváty kys. lysergovej – **DHergotoxín**\n(= DHergokristín + DHergokornín + DHergokryptín)\n\n      **použitie** : poruchy prekrvenia CNS, ucha, končatín, hypertenzia - v kombinácii s ďalšími\n\nliečivami\n      - **Nežiadúce účinky** : vracanie, periférna vazokonstrikcia\n**ii.** **α** **1** **-selektívne**\n**antihypertenzíva**\n\n    periférna vazodilatácia > pokles krvného tlaku\n\n    len mierna reflexná tachykardia\n\n    priaznivý efekt na lipidy (diabetici)\n    - **Nežiadúce účinky** : ortostatická hypotenzia, závraty, bolesť hlavy, tachykardia, infekcie HDC a moč. mechúra,\ninkontinencia, ...\n\n **prazosín** = krátkodobý\n **terazosín, doxazosín** = dlhý polčas - používanejšie\n **urapidil** = α1-blokátor (periférny účinok) + 5-HT 1A agonista (centrálny účinok v predĺženej\nmieche, ktorý znižuje tonus sympatiku, čiže nevzniká reflexná tachykardia na rozdiel od\ndoxazosínu)\n**liečivá benígnej hyperplázie prostaty**\n    - používajú sa relatívne uroselektívne **α** **1A** **antagonisty** :\n **tamsulozín, alfuzosín, silodozín** + **α** **1** **neselektívny doxazosín**\n\n    relaxujú hladký sval v uretre a prostate\n\n    uľahčujú močenie\n\n    len malá hypotenzia (v cievach α1B receptory)\n\n    často sa používajú v kombinácii s inhibítormi testosterón-5-alfa-reduktázy (finasterid,\ndutasterid) alebo antagonistami cholinergných M3-receptorov\n    - **Nežiadúce účinky** : posturálna hypotenzia, závraty, bolesť hlavy, rinitída, tachykardia, inkontinencia ...\n**iii.** **α** **2** **-selektívne** = klinicky nepoužívané\n **yohimbín**\n\n      prírodný alkaloid\n\n      blokáda α2 receptorov →zvýšený výdaj NA – bez ovplyvnenia α1 receptorov →zvýšenie\ntepovej frekvencie a krvného tlaku\n\n      (kedysi) použitie: stimulačný efekt (CNS, srdce) pri erektilnej dysfunkcii – pochybný efekt\n\n      dnes využívaný výhradne vo výskume. Za týmto účelom vznikli aj syntetické analógy, napr.\n\n**idazoxan**\n\n**b)** **β-sympatolytiká**\nLiečivá, ktoré kompetitívne a reverzibilne antagonizujú na β-adrenergných receptoroch.\n**Indikácie** : ischemická choroba srdca (ICHS), arytmie, artériová hypertenzia, chronické srdcové\nzlyhávanie, kardiomyopatie\nTerapeuticky žiadúce je blokovať len β1 receptory (srdce) a nie β2 receptory (bronchy). Preto:\n kardioselektívne β-blokátory majú vyššiu afinitu a teda prednostne antagonizujú β1-receptory !\n neselektívne β-blokátory antagonizujú β1 aj β2 receptory\n**ISA** = „intrinsic sympathomimetic activity“ = β-blokátory, ktoré nemajú žiadnu vnútornú\nsympatomimetickú aktivitu pôsobia ako čisté antagonisty. Látky s ISA sú parciálne agonisty\n(=dualisty) beta receptorov, nespôsobujú tak výraznú bradykardiu. Látky bez ISA sú výhodnejšie pri\nterapii angíny pectoris a sekundárnej prevencii infarktu myokardu, pretože znižujú výraznejšie tepovú\nfrekvenciu a tým ↓nároky na srdce a teda ↑prežívanie pacienta.\n**MSA** = „membrane stabilizing activity“ = β-blokátory s membrány stabilizujúcou aktivitou (pri ↑\nkoncentrácii); účinok podobný lokálnym anestetikám - priamy tlmivý vplyv na excitabilné tkanivo\nmyokardu, látky s MSA môžu pôsobiť kardiodepresívne\n\n\n\n272\n\n\n**Základné farmakodynamické vlastnosti β-blokátorov:**\n vysoká afinita k β-receptorom\n nulová ISA (čisté antagonisty)\n\n nízka ISA - PAA\n\n kardioselektivita (prednostná selektivita k β1)\n\n MSA\n\n**Základná farmakokinetika β-blokátorov**\n\n|Col1|Lipofilita|Hydrofilita|Rovnovážny profil|\n|---|---|---|---|\n|**Absorpcia**|↑|↓|↑↓|\n|**Biologická dostupnosť**|↓|↑|↑|\n|**Biologický polčas**|krátky|dlhý||\n|**Eliminácia**|pečeň|obličky|pečeň, obličky|\n|**Väzba na pl. bielkoviny**|↑|↓||\n|**β-blokátor**|propranolol, metoprolol,<br>karvedilol|atenolol, celiprolol,<br>sotalol|bisoprolol|\n\n\n\n**Základná štruktúra β-blokátorov** = aryloxyaminopropanoly\n\n|Rozdelenie|Col2|Col3|Col4|Col5|\n|---|---|---|---|---|\n|**1. generácia -**<br>**nekardioselektívne**|**1. generácia -**<br>**nekardioselektívne**|**2. generácia -**<br>**kardioselektívne**|**2. generácia -**<br>**kardioselektívne**|**3. generácia -**<br>**vazodilatačné**|\n|**s ISA**|**bez ISA**|**s ISA**|**bez ISA**|**s prídavnými účinkami**|\n|**alprenolol**|**propranolol**|**acebutolol**|**atenolol**|**karvedilol** = α1-blokátor|\n|**oxprenolol**|**metipranolol**|**celiprolol**|**betaxolol**|**labetalol** = α1-blokátor|\n|**karteolol**|**nadolol**||**bisoprolol**|**nebivolol** = vazodilatans - NO|\n|**penbutolol**|**timolol**||**metoprolol**|**tertatolol** = blokuje D1, 5-HT1A|\n|**pindolol**|**sotalol**||**esmolol**|**celiprolol** = PAAβ2|\n\n\n\n**Liečivá s kombinovaným α1 a β sympatolytickým účinkom**\n antagonistický účinok na α1 = vazodilatácia a pokles TK\n antagonistický účinok na β = β1 - blokáda reflexne bradykardie, β2 – príspevok k poklesu TK\n(vazodilatácia)\n labetalol 1:4, karvedilol 1:10 – indikácia = hypertenzia v gravidite\n**Účinky betablokátorov**\n\n **Srdce:**\n\n  negatívne chrono-, dromo-, ino-, batmotropný účinok\n\n  antiarytmický účinok\n\n  pokles srdcového výdaja (bezprostredný efekt) a krvného tlaku\n\n  znižuje sa spotreba kyslíka myokardom\n **Oblička** = znižuje sa sympatikom stimulovaná sekrécia renínu – redukcia aktivity RAAS\n **Oko** = zníženie tvorby komorového moku a vnútročného tlaku\n **Respiračný systém** = zvýšenie odporu dýchacích ciest; Kontraindikácie u astmatikov\n **Cievy** = možná blokáda β2-sprostredkovanej vazodilatácie\n **Metabolické účinky**\n\n  inhibícia lipolýzy navodenej sympatikom\n\n  zvýšenie plazmatických VLDL, triglyceridov\n\n  inhibícia adrenergne-stimulovanej glykogenolýzy v pečeni\n\n  mierna hypoglykémia\n\n  maskovanie príznakov hypoglykémie (tras, tachykardia, nervozita)\n**Použitie β-blokátorov**\n**1.** **Beta blokátory ako antihypertenzíva**\n**Možné mechanizmy antihypertenzívneho účinku**\n\n  zníženie tepovej frekvencie, kontraktility srdca a tým srdcového výdaja\n\n  zníženie uvoľňovania noradrenalínu z nervových zakončení sympatiku\n\n  zníženie uvoľňovania renínu z juxtaglomerulárneho aparátu\n\n\n\n273\n\n\n  centrálny antihypertenzívny účinok\n\n  preferované sú β-blokátory bez ISA\n\n  len niektoré betablokátory majú vazodilatačné pôsobenie\n\n**Použitie**\n\nu mladších pacientov so zvýšenou sympatikovou aktivitou\n\nu pacientov s hyperkinetickou cirkuláciou\n\nu hypertonikov pod vplyvom psychických stresov\n\nu starších pacientov s ICHS, najmä po IM\n**2.** **Beta blokátory v terapii ICHS** - terapia ischemickej choroby srdca a infarktu myokardu\n**Mechanizmy antiangiózneho účinku**\n\n  zníženie tepovej frekvencie\n\n  - zníženie krvného tlaku\n\n  zníženie inotropie →znížená práca srdca →klesá napätie steny komory →predĺženie\ndiastolickej doby plnenia →zníženie spotreba kyslíka myokardom a redistribúcia koronárneho\nprietoku\n\n  beta blokátory **nepôsobia ako koronárne vazodilatanciá**\n**Sú prospešné pri:** stabilnej angíne, nestabilnej angíne, u pacientov po IM (predlžujú prežívanie)\n**Nehodia sa na:** vazospastickú angínu (pri monoterapii môžu stav zhoršiť)\n**3.** **Beta blokátory pri srdcovom zlyhávaní**\n\n  súčasťou neurohumorálnej aktivácie pri srdcovom zlyhaní je aktivácia sympatiku\n\n  spočiatku je to kompenzačná reakcia; má zvýšiť kontraktilitu a srdcový výdaj\n\n  neskôr však srdce na katecholamíny prestáva adekvátne odpovedať\n\n  v minulosti sa pri liečbe SZ používali látky, ktoré napodobňovali funkciu sympatiku, tie ale\n\nzhoršovali mortalitu\n\n  pri SZ beta blokátory sa považovali za kontraindikované, avšak prišlo sa na to, že môžu byť\n**veľmi prospešné** – **znižujú morbiditu i mortalitu**\n**Priaznivé účinky pri zlyhaní srdca:**\n\n  zníženie výskytu závažných arytmií\n\n  zníženie výskytu náhleho úmrtia\n\n  úprava patologickej remodelácie\n\n  zvýšenie ejekčnej frakcie\n\n  zlepšenie energetickej bilancie srdca\n\n**Použitie:**\n\n  treba začať malou dávkou a len veľmi pomaly ju zvyšovať\n\n  vhodné u pacientov s NYHA II a III, u vyšších stupňov sa odporúča opatrnosť\n**Jednotlivé používané látky:**\n **metoprolol, bisoprolol** (β1 selektívne)\n **karvedilol** (blokuje β1 a α1 receptory)\n**4.** **Beta blokátory - antiarytmiká II. triedy**\n**Sympatikus** ( **noradrenalín** ) a **hormonálne vplyvy** – ( **adrenalín** )\n  - aktivácia β1 receptorov: zvýšené otváranie Ca2+ kanála - zvýšenie [Ca i ] (fáza 2)\n\n  väčšia pravdepodobnosť arytmií\n\n  urýchľujú spontánnu depolarizáciu (fáza 4), zvyšujú aktivitu pacemakerov, aj ektopických\n\n  väčšia pravdepodobnosť vzniku abnormálnej pacemakerovej aktivity\n**β blokátory** – znižujú tonus sympatiku na srdci\n **propranolol** (neselektívny)\n **esmolol, metoprolol, atenolol, sotalol** (β1 selektívne)\n\n  znižujú frekvenciu impulzov z SA uzla, spomaľujú vedenie v AV uzle, znižujú aktivitu ektopických\npacemakerov\n\n  **základné použitie:** pri infarkte myokardu, supraventrikulárnych tachyarytmiách, atriálnej\nfibrilácii (útlm fázy 4 diastolickej depolarizácie), ventrikulárnych arytmiách\n**5.** **Terapia hypertyreoidizmu**\n\nhormóny štítnej žľazy zvyšujú expresiu β receptorov v srdci\n\nbeta blokátory potláčajú niektoré symptómy hypertyreoidizmu, najmä tachykardiu\n\n\n\n274\n\n\n**6.** **Terapia feochromocytómu**\n\n      feochromocytóm – nádor drene nadobličiek produkujúci adrenalín\n\n      betablokátory sa používajú s alfa-lytikami na potlačenie tachykardie a hypertenzie\n**7.** **Terapia glaukómu**\n      - lokálne podávanie v očných kvapkách ( **timolol** )\n\n      zníženie produkcie komorového moku v epiteli ciliárneho telieska\n**8.** **Pomocná terapia anxióznych stavov a tremoru**\n\n      betablokátory kontrolujú symptómy strachu napr. pri verejných vystúpeniach (aktivácia\nsympatiku)\n\n      betablokátory redukujú esenciálny tras\n**9.** **Profylaxia migrény** = mechanizmus neznámy; nie sú účinné pri už prebiehajúcom záchvate\n**Nežiaduce účinky beta blokátorov**\n **KVS** = bradykardia, obmedzenie fyzickej výkonnosti, periférna vazokonstrikcia (syndróm studených\nkončatín)\n **Dýchanie** = možnosť bronchospazmu - bronchokonstrikcia\n **CNS** = únava a ospalosť, depresie, nočné mory\n **Metabolické nežiaduce účinky** = hypoglykémia a maskovanie príznakov hypoglykémie,\nnepriaznivé ovplyvnenie hladín lipidov (- HDL, + LDL, + triglyceridy) (u neselektívnych látok)\n**Návratová reakcia po β-blokátoroch** – rebound fenomén – mechanizmy vzniku:\n\n    ↑citlivosť β-receptorov na katecholamíny\n\n    ↑počet β-receptorov\n\n    ↑hladiny renínu v plazme\n\n    ↑agregácia trombocytov\n\n    progresia základného ochorenia\n\n    klinické faktory - ↑pohyb po prerušení liečby\n**2.** **nepriamo pôsobiace**\n**a)** **liečivá blokujúce uvoľnenie katecholamínov z nervových zakončení**  - nepoužívané\n **guanetidín**\n\n      selektívne sa kumuluje vo vezikulách\n\n      blokuje uvoľnenie NA, transport do vezikúl\n      - **Nežiadúce účinky** : posturálna hypotenzia, nazálna kongescia, hnačky, edémy, poruchy sexuálnych funkcií\n**b)** **liečivá spôsobujúce depléciu katecholamínov**  - nepoužívané\n **rezerpín** = alkaloid z Rauwolfie - blokuje transport NA do vezikúl; kedysi antihypertenzívum – **Nežiadúce účinky**   ťažká depresia !\n**c)** **falošné prekurzory noradrenalínu** (metyldopa)\n **metyldopa** →α-metyldopamín →α-metyl-noradrenalín →α2 agonista, vyššia afinita k α2\nreceptorom ako k α1 receptorom → **znížené uvoľnovanie NA** z nervových zakončení →\n**zníženie aktivity sympatiku a TK** →použitie: **antihypertenzívum v tehotenstve**\n**d)** **liečivá znižujúce uvoľňovanie noradrenalínu aktiváciou presynaptických α** **2** **-receptorov** (klonidín)\n\n      **α2 agonisty/agonisty imidazolových I1 receptorov**\n **klonidín α2 > I1** (pravdepodobne)\n **moxonidín, rilmenidín I1 > α2**\n**Imidazolové receptory (I1)** sa nachádzajú na neurónoch v retikulárnej formácii a predĺžnenej\nmieche a sú (okrem iného) asociované s aktivitou sympatikového nervového systému. Ich\naktiváciou docháza k poklesu tonusu sympatiku a poklesu krvného tlaku\n**antihypertenzívum v tehotenstve**\n\n\n\n275\n\n\n"
}