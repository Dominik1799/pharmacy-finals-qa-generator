{
    "title": "**06. Celkové a lokálne anestetiká**\n",
    "content": "**Farmakodynamické, farmakokinetické aspekty, terapeutické použitie, Nežiadúce účinky**\n\n**Celkové anestetiká**\n\n**Vedomie**\n\nstav bdelosti, sebauvedomovania sa\n\nvýsledok okamžitých interakcií cerebrálneho kortexu s ostatnými časťami nervového systému\nprostredníctvom difúznej modulárnej siete neurónov\n\nneurotransmisia nervových spojení siete využíva rozličné mediátory\n- **strata vedomia** je výsledkom výrazného tlmenia aktivity veľkej časti mozgovej kôry, regulačnej siete\nneurónov medzimozgu\n- **kóma** je výsledkom inaktivácie alebo poškodenia veľkej oblasti hemisfér a/ alebo obojstranného\npoškodenia medzimozgu alebo ARAS (ascendentný retikulárny aktivačný systém)- napr. z metabolických\nalebo vaskulárnych príčin\n\n**spánok** je dočasné zníženie vedomia, ktoré je výsledkom aktívnych procesov obojstranného vypnutia\nniektorých interakcií generujúcich vedomie, znížením transmisie senzorických informácií do mozgovej\nkôry talamom, zníženie sympatikovej a zvýšenie parasympatikovej aktivity atď...\n- **narkóza** je stav bezvedomia, často ireverzibilný, spôsobený toxickým účinkom centrálne tlmivých látok\n- **celková anestézia** je stav reverzibilného bezvedomia, pri ktorom dochádza k potlačeniu vnímania bolesti\n(analgézia), k amnézii, svalovej relaxácii a strate reflexov\n\n\n**Celkové anestetiká**\n\nlátky, ktoré sa používajú za účelom dosiahnuť reverzibilnú stratu vedomia, vnímania bolesti\na odstránenia nežiadúcich reflexov – čiže navodenia celkovej anestézie\n\npodmienkou je rýchly nástup a ukončenie účinku a taktiež regulovateľnosť hĺbky anestézie\n**Ciele celkovej anestézie**\n\numožniť nerušený priebeh chirurgického alebo iného bolestivého zákroku s minimálnymi nežiaducimi\núčinkami pre pacienta\n\nanalgézia, bezvedomie, amnézia, obmedzenie pohybov a myorelaxácia, vegetatívna stabilizácia\n\n\n**Mechanizmy centrálne depresívneho účinku na CNS**\n ovplyvnenie vlastností membrány (zvýšená fluidita)\n zvýšenie citlivosti GABA A receptorov (Cl [–] kanál) na GABA\n zvýšenie citlivosti glycínových receptorov (Cl [–] kanál) na glycín\n inhibícia glutamátových NMDA receptorov (Na [+] a Ca [2+] kanál)\n aktivácia niektorých K [+] kanálov (kanály s dvoma pórmi)\n\n inhibícia uvoľňovania neurotransmitterov\n  - interakcie s Na [+] kanálmi (membránu stabilizujúca)\n\n  anestetický účinok úzko súvisí s rozpustnosťou v tukoch\n**A) Nešpecifický účinok CA - membrány**\n\nneovplyvňujú špecifické receptory\n\núčinkujú až v relatívne vysokých koncentráciách\n\nnemajú špecifického antagonistu\n\nmajú rozličnú chemickú štruktúru\n**Mechanizmus účinku CA - lipofilita a ovplyvnenie membrány**\n\nmnohé jednoduché, chemicky málo príbuzné inertné zlúčeniny navodzujú celkovú anestézu\n\nexistuje korelácia medzi lipofilitou a účinnosťou inhalačného anestetika\n\nlipofilné anestetiká sa inkorporujú do lipidickej dvojvrstvy\n\nako môžu malé inertné exogénne molekuly funkčne ovplyvniť neuróny nie je doposiaľ celkom objasnené\n\n  - staršie teórie hovoria o objemovej expanzii a zvýšení membránovej fluidity, novšie preferujú slabé\ninterakcie s hydrofóbnymi oblasťami membránových proteínov\n\nmin. alveolárna koncentrácia - negatívne koreluje s účinnosťou anestézie\n\nrozdeľovací koeficient pri 37°C - pomer rovnovážnych koncentrácií rozpustenej látky v dvojfázovom\nsystéme 2 obmedzene miešateľných rozpúšťadiel (n-oktanol : voda)\n**B) Špecifický účinok CA - iónové kanály**\n\n\n\n56\n\n\n**a) ovplyvnenie GABA** **A** **receptorov**\n\n    takmer všetky potencujú účinok GABA na GABA A R\n\n    anestetiká sa viažu na hydrofóbne oblasti v receptore\n\n    inhalačné sa pravdepodobne viažu medzi alfa a beta podjednotku R, kým intravenózne sa viažu len\nna beta podjednotku\n    - GABA A R môžu mať rôzne farmakologické vlastnosti podľa kombinácie podjednotiek a lokalizácie\nna neuróne (anestetiká majú väčší efekt na extrasynaptické kanály)\n\n    najčastejšie zloženie R je 2alfa-2beta-gama\n\n    izoformy - 6x alfa, 3x beta, 3x gama\n**b)** **otvorenie K+ kanálov s dvojpórovou doménou**\n\n    inhalačné (nie však injekčné) anestetiká môžu otvárať skupinu K+ kanálov (draslíkové kanály s\ndvojpórovou doménou – podjednotky: TREK, TASK, TRESK)\n\n    K+ kanály regulujú membránový potenciál, otvorenie vedie k hyperpolarizácii\n\n    hyperpolarizácia vedie k útlmu neuronálnej aktivity\n**c)** **NMDA receptory**\n\n    ketamín, oxid dusný a xenón rôznym spôsobom znižujú odpoveď NMDA receptorov na excitačný\nneuromediátor glutamát\n**d)** **iné iónové kanály**\n\n    anestetiká tiež môžu účinkovať na niektoré sodíkové kanály, glycínové receptory, nikotínové,\nsérotonínové receptory a cyklickými nukleotidmi regulované iónové kanály\n\n    napríklad presynaptická inhibícia sodíkových kanálov môže viesť k zníženiu uvoľňovania\nneuromediátorov na excitačných synapsách\n\n\n**Účinky CA na:**\n**a) CNS:**\n\n  posilnenie inhibičných mechanizmov a potlačenie excitačných mechanizmov vedú k útlmu\nsynaptickej transmisie\n\n  efekt na vedenie vzruchu v axónoch je obmedzený\n  - **analgézia** ; **strata vedomia** ; **amnézia** ; **strata reflexov** (+myorelaxácia)\n\n  hoci na anestetiká sú citlivé všetky časti mozgu, najcitlivejšia je retikulárna formácia, talamické\nprepojenia senzorických dráh, časti kortexu\n\n  niektoré celkové anestetiká účinkujú na spinálnej úrovni, inhibujú reflexnú odpoveď na bolestivé\nstimuly\n\n  vysoké koncentrácie celkových anestetík vedú k výraznej inhibícii CNS, ktorá sa spája s depresiou\ndychového centra, čo môže viesť k zástave dýchania\n**b) KVS:**\n\n  väčšina celkových anestetík (okrem ketamínu a oxidu dusného):\n\n    znižuje kontraktilitu myokardu,\n\n    znižuje srdcový výdaj\n\n    znižuje sympatikovú aktivitu\n\n    znižuje krvný tlak\n\n  ketamín a oxid dusný ovplyvňujú hladiny noradrenalínu hlavne tým, že znižujú jeho spätné\nvychytávanie („reuptake“), iba v malej miere zvyšujú jeho uvoľňovanie - to sa nemusí prejaviť\nzmenami krvného tlaku, alebo ak áno, dochádza k jeho zvýšeniu.\n\n\n**Komplexná celková anestézia**\n\nväčšina anestéz využíva prístup kombinácie moderných anestetík na dosiahnutie jednotlivých žiadaných\nefektov (hypnóza, analgéza, relaxácia)\n\ntypicky nasledovný postup medikácie:\n1. Premedikácia – i.v. cez žilu zaistenú kanylou – aby sa dali podávať aj ďalšie látky (napr. adrenalín pri\nzlyhávaní)\n2. Injekčné celkové anestetikum – v roztoku\n\n3. Inhalačné celkové anestetikum – maskou\n\n\n\n57\n\n\n**Rozdelenie CA**\n\n**0) látky na premedikáciu**\n**Cieľ** = upokojenie pacienta, zabezpečenie analgézie, potlačenie tonusu n. vagus, redukcia sekrécie\nbronchiálnych žliaz, potlačenie nauzey a vracania, prevencia excitačného štádia, zníženie spotreby a Nežiadúce účinky CA\n **atropín, skopolamín** = parasympatolytiká (antagonizácia muskarínových M-receptorov) prevencia\nvagovej bradykardie, bronchiálnej hypersekrécie a slinenia, znižujú aj motilitu čriev\n **benzodiazepíny (midazolam)** = anxiolýza, sedácia, strata vedomia; používajú sa injekčne, p.o. ako\ntablety, sirup; potenciujú účinok GABA; majú veľkú teapeutickú šírku; vhodné aj na úvod do CA\n **myorelaxanciá (suxametónium)** = znižujú spotrebu anestetika a uľahčujú intubáciu; je však potreba\nriadeného dýchania (pri predávkovaní – zástava dýchania)\n **betablokátory** = prevencia katecholamínových arytmií (negatívne tropné efekty)\n **opiáty (morfín, su-/rami-fentanyl)** = úvod do anestézy, analgézia, skľudnenie, mierna hypnóza\n **neuroleptiká (haloperidol)** = sedácia, potenciácia účinku celkových anestetík, antiemetický účinok\n **prokinetiká a antiemetiká (droperidol, ondansetrón)** = znižujú riziko zvracania; zväčša na konci\n **H1-antihistaminiká (prometazín)** = sedácia, antiemetický účinok\n **H2-antihistaminiká (famotidín, ranitidín) / inhibítory protónovej pumpy** = zníženie acidity\n\nžalúdočného obsahu\n\n**1) injekčné** = **intravenózne**\n\npodávajú sa prakticky výhradne intravenózne\n\nsú vysoko lipofilné, rýchly nástup účinku\n\núčinok je krátkodobý a po jednotlivej dávke je ukončený redistribúciou do tukového tkaniva\n\npredĺženie účinku je možné pomocou i.v. infúzie\n\npoužívajú sa samostatne pri malých chirurgických zákrokoch alebo na úvod do celkovej anestézia, ktorá\nje ďalej udržiavaná inhalačnými CA\n\n„kontext-senzitívny polčas“: polčas rastie s dĺžkou infúzie (najviac u tiopentalu a midazolamu)\npredovšetkým kvôli kumulácii v tukovom tkanive – dlhodobé prebúdzanie\n **krátkodobé benzodiazepíny (midazolam)**\n    - potencujú účinok GABA na GABA A receptore\n\n    menšie účinky na dychové centrum a KVS, než u barbiturátov\n\n    veľká terapeutická šírka (oproti barbiturátom)\n\n    vhodné na úvod do celkovej anestézie\n\n    midazolam – aj na sedáciu a amnéziu pri krátkodobých nepríjemných výkonoch (kolonoskopia)\n\n    pozitívum - myorelaxačný účinok\n **barbituráty (tiopental** – ultrakrátko pôsobiaci barbiturát **, metohexital** – 2,5x účinnejší ako tiopental **)**\n    - mechanizmus účinku - cez GABA A receptor – potencujú účinok GABA na otváranie chloridového\nkanála, hyperpolarizácia neurónov\n\n    rýchly nástup účinku – rýchlo sa dostáva do CNS\n\n    veľmi krátka doba pôsobenia v dôsledku redistribúcie do svalov a tuku (kumulácia)\n\n    pomaly sa uvoľňuje, metabolizuje a vulučuje\n\n    bez analgetického a myorelaxačného účinku\n\n    nežiaduce účinky: útlm DC, zníženie TK, bradykardia, nízka terapeutická šírka; „kocovina“ po\nprebudení – liečivo sa uvoľňuje z tukového tkaniva\n **propofol**\n\n    chemicky odlišný, lipofilný – vo forme emulzie, krátky biologický polčas\n\n    znižuje krvný tlak, má kardiodepresívny efekt, tlmí dychové centrum\n    - možnosť riadiť dĺžku anestézie\n\n    výhoda: má antiemetický účinok; má rýchly metabolizmus a nekumuluje sa výrazne v organizme –\nveľmi rýchle ukončenie celkovej anestézy\n\n **etomidát**\n\n    anestetickými účinkami podobný tiopentalu, ale s väčšou terapeutickou šírkou\n\n    pri úvode do anestézie môže vyvolať excitáciu\n\n    výhoda: menší účinok na KVS a DC\n\n    - trvanie účinku 3-5 min – redistribúcia\n\n\n\n58\n\n\n    možno podať aj rektálne\n\n    vyššie dávky môžu spôsobiť adrenálnu insuficienciu (supresia kôry nadobličiek)\n\n    používaný v kardiovaskulárnej chirurgii\n\n    nemá analgetický účinok\n\n **ketamín**\n\n    blokuje excitačné glutamátové NMDA receptory spojené s Ca2+ kanálom\n\n    „disociatívna“ anestézia: pocit odtrhnutia od okolia, vedomie čiastočne zachované (= katalepsia),\nanalgézia, amnézia, môžu mať otvorené oči, nereagujú na pokyny, spontánne dýchajú\n\n    neznižuje, skôr zvyšuje tlak krvi a tepovú frekvenciu, má bronchodilatačný účinok (nepriame\nsympatomimetikum)\n\n    jeho enantiomér fencyklidín je silný halucinogén\n\n    použitie výhradne v medicíne katastrof (aby spolupracoval, ale nepamätal si), u detí a astmatikov\n\n    Nežiadúce účinky: pri prebúdzaní pacienta nie je vhodné rušiť – môže mať psychotomimetické účinky – napr.\ndesivé sny; pooperačná nauzea a zvracanie; zvyšuje vnútrolebečný tlak\n\n **propanidid**\n\n    rýchly nástup účinku, veľmi krátky čas pôsobenia, bez analgetických účinkov\n\n    na krátke diagnostické operačné a neoperačné výkony\n**2) inhalačné**\n\nplyny alebo kvapaliny s nízkym bodom varu\n\nmajú nízky terapeutický index, len 2-4 (vysoké riziko toxicity)\n\npotreba zaistenia dýchacích ciest\n- **farmakokinetika** = koncentrácia anestetika v orgánoch a teda aj v CNS závisí na:\n**a) koncentrácii anestetika vo vdychovanom plyne**\n**b) vlastnostiach anestetika**\n\n    **rozpustnosť v krvi** (rozdeľovací koeficient krv:plyn)\n\n    **rozpustnosť v tuku** (rozdeľovací koeficient tuk:plyn)\n\n    čím nižšia rozpustnosť v krvi, tým rýchlejší nástup anestézie, kratšie trvá dosiahnutie\n\nrovnovážneho stavu\n\n    vyššia liposolubilita = anestetikum je účinnejšie, stačí použiť nižšiu koncentráciu\n**c) fyziologických faktoroch**\n\n    - úroveň ventilácie alveol\n\n    srdcový výdaj\n\nparametre inhalačného celkového anestetika:\n **minimálna alveolárna koncentrácia** (MAC) – charakterizuje účinnosť = koncentrácia celkového\nanestetika vo vdychovanej zmesi, ktorá u 50 % pacientov úplne potlačí reakciu na bolestivý podnet;\nvyjadruje anestetický účinok, čím je nižšia, tým je anestetikum viac účinné\n **koeficient krv/plyn – nástup účinku** = rozpustnosť anestetika v krvi; ak je nízka, anestetikum rýchlo\npreniká do krvi; nízky koeficient krv:plyn →rýchla ekvilibrácia parciálneho tlaku anestetika v\nalveolách (treba menej nadýchnutí a tým kratší čas, aby nastala rovnováha)\n **koeficient tuk/plyn** – odoznenie účinku = rozpustnosť anestetika v lipidoch; ak je vysoká,\nanestetikum sa kumuluje v tukovom tkanive a pomaly sa z neho vylučuje (dlhé odoznenie účinku);\nliečivá s vysokou lipofilitou sa dobre rozpúšťajú\nv slabo prekrvených tukoch – lipofilita, pomalá\nperfúzia tukov a obezita predlžujú odoznenie\n\núčinku CA\n\n**rozdiel v hodnote MAC u dospelého a pediatrického pacienta:**\n\n  deti majú vyššiu ventiláciu, vyšší srdcový výdaj a nižšiu solubilitu inhalačných anestetík v krvi, vyšší\npodiel vody v CNS\n\n  tukové tkanivo - pomalá perfúzia, vysoký rozdeľovací koeficient, pomalá ekvilibrácia\n\n  ostatné tkanivá (vrátane mozgu) - rýchla perfúzia, malý rozdeľovací koeficient, rýchla ekvilibrácia\n\n  - MAC s vekom klesá\n\n **dietyléter**\n\n  už sa prakticky nepoužíva\n\n  nevýhody - výbušný, silné excitačné štádium, pooperačné zvracanie, pomalé odoznievanie účinku\n\n\n\n59\n\n\n  štádiá klasickej celkovej anestézie (monoanestézia éterom) = popis fáz prehlbujúcej sa depresie CNS,\nnajmä pri starších liečivách s pomalým nástupom účinku\n\n  cieľom modernej anestézie je maximalizovať rýchlosť nástupu účinku celkového anestetika a tým\nminimalizovať excitačnú fázu\n\n**1.** **preanestetické štádium (indukčné, štádium analgézie)**\n\n      zachované vedomie, svalový tonus a vegetatívne funkcie\n\n      mierna analgézia\n**2.** **štádium excitačné →nebezpečné**\n\n      strata vedomia; nepravidelné dýchanie; samovoľné pohyby\n\n      zvýšené: svalový tonus, reflexná dráždivosť, tonus sympatiku a vyplavenie adrenalínu\n\n      tachykardia, zvýšenie TK, mydriáza\n**3.** **štádium chirurgickej anestézie**\n\n      pravidelné automatické dýchanie hrudné a brušné, prehlbuje sa svalová myorelaxácia, miznú\nreflexy; konať zákrok\n**4.** **štádium paralytické**\n\n      zástava dychu (paralýza dýchacieho centra a svalov)\n\n      zlyhanie obehu (paralýza vazomotorického centra)\n\n **halotan**\n\n  v minulosti široko používaný, dnes už prakticky nepoužívaný (slúži skôr ako štandard na porovnávanie\núčinkov s inými inhalačnými CA)\n\n  sčasti sa metabolizuje v pečeni, môže byť hepatotoxický\n\n  zvyšuje citlivosť srdca voči katecholamínom – môže spôsobiť arytmie – nepoužívať u kardiakov\n\n  pomalé odoznievanie (vďaka vysokej liposolubilite)\n\n  znižuje TK a tlmí dýchanie\n\n  v kombinácii so suxametóniom môže spôsobiť **malígnu hypertermiu**\n\n  **malígna hypertermia**\n\n    zriedkavá, ale závažná idiosynkratická reakcia po inhalačných CA (alebo depolarizujúcich\nmyorelaxanciách)\n\n    produkcia tepla v kostrovom svale, kvôli nadmernému uvoľňovaniu Ca [2+] zo sarkoplazmatického\n\nretikula\n\n    kontraktúra svalov, acidóza, dramatický nárast telesnej teploty\n\n    môže byť fatálna, ak nie je liečená\n    - terapia – **dantrolén** = blokuje ryanodínové receptory v kostrovom svale\n **flurány (izoflurán, desflurán, sevoflurán)**\n\n  metabolizujú sa minimálne (nezaťažujú pečeň); rýchly nástup a prebúdzanie\n\n  môžu dráždiť dýchacie cesty, znižujú TK, tlmia dýchanie\n\n  halogénové CA podobné halotanu\n\n  riziko epileptic like activity\n **izoflurán** = dilatuje koronárne artérie, čo môže spôsobiť ischémiu myokardu u pacientov s ochorením\nkoronárnych ciev (steal fenomém)\n **desflurán** = nízka rozpustnosť v krvi aj v tuku, rýchly nástup aj odznenie účinku; môže spôsobiť\nmalígnu hypertermiu\n **sevoflurán** = účinnejší ako desflurán, menej dráždi dýchacie cesty\n **oxid dusný (N** **2** **O)**\n\n  možno ním dosiahnuť len štádium analgézie (rýchly nástup, slabý účinok); netlmí DC a neznižuje TK\n\n  používa sa ako prídavok k iným anestetikám (najmä k fluránom)\n\n  môže sa hromadiť v telesných dutinách; pri dlhodobejaplikácii môže spôsobiť myelosupresiu\n\n  v zubárstve v subanestetických koncentráciách ako sedatívum a analgetikum\n\n  v pôrodníctve na zmiernenie pôrodných bolestí\n\n **xenón**\n\n  vzácny plyn (4 molekuly na 1m [3] vzduchu), málo používaný, vysoká cena\n\n  vydychuje sa nemetabolizovaný, anestézia bez nepríjemného excitačného štádia\n\n  boli popísané pozitívne účinky na pamäť a kognitívne schopnosti\n\n\n\n60\n\n\n**Špeciálne anestetické postupy**\n **Neuroleptanalgézia**\n\n  kombinácia silného opioidného analgetika (fentanyl, alfentanil) a neuroleptika butyrofenónového\ntypu (droperidol, haloperidol)\n\n  opiát = silná analgézia\n\n  neuroleptikum = stav psychickej indiferencie\n\n  výhoda: pacient je pri vedomí a môže spolupracovať\n **Neuroleptanestézia** = neuroleptanalgézia + celkové anestetikum (strata vedomia)\n **Ataralgézia:** opiát + benzodiazepín (výkony ako odstránenie mandlí)\n **Trankvanalgézia:** ketamín + benzodiazepín\n **TIVA (totálna intravenózna anestézia)** = pri jednodňovej chirurgii (propofol + ramifentanyl)\n\n\n**Lokálne anestetiká**\n\n**Rozdiel medzi analgetikami a anestetikami**\n**Analgetiká** – s veľkou selektivitou potláčajú vnímenie bolesti, nie však ostatných pocitov, v terapeutických\ndávkach neovplyvňujú významne vedomie\n**Anestetiká** – potláčajú bolesť, a vnímanie všetkých ostatných pocitov\n **lokálne anestetiká** – miestne znecitlivenie, neovplyvňujú pri správnom použití vedomie\n **celkové anestetiká** – potlačenie vnímania bolesti, ostatných pocitov, strata vedomia\n\n**Lokálne anestetiká**\n\nspôsobujú prechodnú, lokalizovanú anestéziu (stratu citlivosti) bez\novplyvnenia vedomia\n\nreverzibilne blokujú tvorbu a vedenie vzruchu v nervoch a\nexcitabilných tkanivách\n**Fázy AP**\n1. Na [+] a K [+] kanály uzavreté\n2. Depolarizácia otvára Na [+] kanál, vtok Na [+] do bunky\n3. Na [+] kanál sa zatvára, K [+] kanál sa otvára, K [+] vyteká z bunky,\nrepolarizácia\n4. Na [+], K [+] kanály uzavreté, Na [+] /K [+] -ATPáza, repolarizácia ukončená\n\n**Mechanizmus účinku LA** = **blokáda sodíkového kanála**\n\nsodíkový kanál – tri konformácie:\n**1.** **pokojový**\n**2.** **aktivovaný**\n**3.** **inaktivovaný**\n\n- lokálne anestetiká sa viažu na aktivovanú a inaktivovanú formu kanála\n\nz vnútornej strany kanála. Väzba lokálnych anestetík na kanál vedie k dlhšiemu zotrvaniu kanála v\n\ninaktivovanom stave.\n\nväzba na kanál a účinok liečiva sú silnejšie pri otvorení - aktivácii kanála, t.j. pri pozitívnejších\nmembránových potenciáloch vo vláknach s častými výbojmi („use-dependency“)\n**Rozdelenie LA podľa schopnosti blokovať Na** **[+]** **kanály:**\n väzbou na špecifické receptory vo vnútri kanálu – bázické LA ( **väčšina** )\n uzatvorením kanála na vonkajšej strane membrány ( **tetrodotoxín**, **saxitoxín**  - neurotoxíny)\n narušením integrity Na [+] kanálov prechodom cez membr. nepolárnych zlúč. ( **benzokaín**, **polidokanol** ),\nkt. dezorganizáciou lipidov a expanziou membr. zužujú Na [+] kanály tak, že sú neprechodné pre Na [+]\n\n\n**Chemická štruktúra LA**\n\namfifilné zlúčeniny s hydrofóbnou aromatickou skupinou a bázickou aminoskupinou na postrannom\nreťazci\n\nslabé zásady, vo forme Cl [-] solí →rozpustnosť vo vode\n\nsú účinné v katiónovej forme, ale na to, aby dosiahli miesto účinku musia preniknúť myelínovou pošvou\na membránou nervového vlákna v neionizovanej forme\n\nterciárna alebo sekundárna aminoskupina spojená s lipofilným aromatickým jadrom esterovou alebo\n\namidovou väzbou\n\n\n\n61\n\n\n- **aminoestery** = **prokaín**, **tetrakaín**, **kokaín**, **benzokaín** (ten ale nemá postrannú bázickú skupinu)\n- **aminoanilidy** = **lidokaín, mepivakaín, bupivakaín, trimekaín**\n- **aminoamidy** = **cinchokaín, oxetakaín**\n- **neiónové zlúčeniny** = **benzokaín**, **mentol**, **polidokanol**\n**Fyzikálno-chemické vlastnosti lokálnych anestetík**\n- väčšina LA – **slabé zásady** (pKa = 8-9)\n\núčinnosť lokálnych anestetík preto závisí na pH extracel.\nprostredia, kt. sa mení napríklad pri zápale\n- **difúzia** k miestu pôsobenia vo vodnom prostredí v protónovanej forme\n\n**prienik membránou** v nedisociovanej, bázickej forme (lipofilná)\n\n- **väzbové miesto** na sodíkovom kanále **intracelulárne**\n- **Henderson-Hasselbachova rovnica** : **log(BH** **[+]** **/B)=pK** **a** **-pH** = pri\nkyslom pH (napr. pri zápale) sú LA menej účinné, nutné podať vo\nvyššej koncentrácii\n**Interakcia lokálnych anestetík so sodíkovým kanálom**\nMiesto blokády lokálne anestetiká dosahujú buď zvnútra bunky, cez\notvorený kanál (ionizovaná forma, BH+, hydrofilná cesta) alebo\npriamo z membrány do vnútra kanála (neionizovaná forma, B,\nlipofilná cesta).\n\n**Farmakokinetika**\n\n**Absorpcia**\n\nrýchla absorpcia z miesta podania je nežiaduca\n- niekedy sa volí prídavok vazokonstrikčnej prísady - **adrenalínu** 1:200 000 alebo felypresínu (analóg\nvazopresínu) - spomalenie absorpcie, predĺženie účinku, zníženie konc. LA, krvácania; nesmie sa použiť\npri anestézii akrálnych častí tela (prsty, uši, nos, penis) pre riziko nekrózy !\n\n**Distribúcia**\n\nväzba na plazmatické bielkoviny – malá\n\nredistribúcia do dobre prekrvených orgánov\n\nplazmatické polčasy sú zvyčajne krátke, okolo 1-2 h\n\nlokálne anestiká sa líšia rýchlosťou, ktorou prenikajú do tkanív a dĺžkou účinku\n\n**Metabolizmus**\n\nhydrolýza esterovej a amidovej väzby\n\nestery sú rýchlo hydrolyzované plazmatickými a tkanivovými esterázami, amidy sú metab. v pečeni\n\nN-dezalkylácia\n- **amidové LA** – spomalená eliminácia pri ochoreniach pečene\n**Účinky LA vyplývajúce z mechanizmu účinku**\n**Periférne nervy: diferenciálna nervová blokáda**\nTypy nervových fibríl a ich vnímavosť na blokádu lokálnymi anestetikami:\n\n\núplná anestézia príslušnej oblasti\n- motorické funkcie môžu zostať zachované\n\nzotavenie z blokády v opačnom poradí\n\n\n\n62\n\n\n**Poradie znecitlivenia:** pocit bolesti > chladu > tepla > dotyku > hlbokého tlaku\nLokálne anestetiká blokujú vedenie vzruchu v periférnych nervoch v nasledovnom poradí: nemyelinizované\nvlákna, malé myelinizované vlákna, veľké myelinizované vlákna. Preto sú ako prvé blokované nociceptívne\nvlákna a sympatiková transmisia.\nMnohé lokálne anestetiká vykazujú závislosť účinku na aktivite kanála („use-dependence“). Dôvody:\n\nmolekula anestetika sa ľahšie dostáva na miesto účinku v kanále keď je kanál otvorený\n\nmolekula anestetika má vyššiu afinitu k inaktivovanej forme kanála, než ku kľudovej forme. Na to, aby sa\nkanál dostal do inaktivovanej formy, musí sa otvoriť.\n\n\n**Klinické využitie lokálnych anestetík**\n\nspôsoby použitia: povrchová, inflitračná, zvodová (zahŕňa epidurálnu, spinálnu) anestézia\n\nznecitlivenie, tlmenie bolesti pri chirurgických zákrokoch\n\ntlmenie akútnej bolesti (pooperačná bolesť, úrazy)\n\nzmiernenie bolesti pri pôrode\n\nznecitlivenie pri bolestiach, napr. pri zápaloch v ústnej dutine, pri hemoroidoch alebo postherpetickej\nneuropatickej bolesti (postherpetické neuralgie – lidokaínové náplaste)\n\nliečba predčasnej ejakulácie (benzokaín)\n\nvyužitie lokálnych anestetík ako antidysrytmík (dnes už zriedkavejšie - trimekain, lidokain)\n**Lokálne anestetiká ako antidysrytmiká**\n\ntrieda Ib podľa Vaughan-Williamsovej klasifikácie\n\n**lidokaín, trimekaín**\n\nprofylaxia a liečba komorových arytmií, napr. pri infarkte myokardu\n\nintravenózna aplikácia\n**Lokálne anestetiká pri bronchoskopii** = pred/počas flexibilnej bronchoskopie by sa mali použiť LA (ak nie\nsú kontraindikované):\n\npovrchová anestézia nosnej ústnej dutiny, jazyka a nazofarynxu,\n\naplikácia anestetika do trachey (injekcia alebo cez bronchoskop) -znižuje bronchomotorickú reakciu.\n- zväčša sa používa **lidokaín**\n**Nežiaduce účinku LA** (okrem kokaínu) **po nežiaducej absorpcii:**\n\n**CNS**\n\nparadoxná excitácia, nepokoj, tras, kŕče (útlm inhibičných neurónov)\n\npri vyšších koncentráciách útlm – ospalosť, poruchy zraku a sluchu, útlm dychového centra, kóma\n**Kardiovaskulárny systém**\n\n**cievy:** vazodilatácia, zníženie krvného tlaku (blokáda pre/postgangliových vláken sympatiku)\n- **srdce:** spomalenie vedenia vzruchu, excitability a zníženie sily kontrakcie, dysrytmie, možnosť zástavy\n\nsrdca\n\n- **alergie** : metabolit esterov PABA →voľba amidu\n**Terapia intoxikácie** = riadené dýchanie, podpora krvného obehu: (infúzie; dopamín, efedrín); pri zástave\nsrdca adrenalín, pri kŕčoch - diazepam\n\n\n**LA podľa účinnosti a dĺžky trvania anestetického účinku:**\n **mierna účinnosť a krátkodobo pôsobiace** = [prokain], chlorprokain, artikain\n **stredná účinnosť a stredne-dlho pôsobiace** = lidokain, mepivakain, prilokain\n **vysoká účinnosť a dlhodobo pôsobiace** = cinchokain, bupivakain, tetrakain, etidokain\n**Jednotlivé látky**\n **prokaín**\n\n  derivát PABA, slabo preniká cez sliznice, preto sa nepoužíva na povrchovú anestéziu, ale na\n\ninfiltračnú a zvodovú anestéziu\n\n  mierny analgetický a spazmolytický účinok\n\n  môže spôsobovať alergie rôzneho druhu\n\n **lidokaín**\n\n  patrí medzi najpoužívanejšie LA\n\n  dobre sa absorbuje po parenterálnej aplikácii, ako aj z GIT\n\n  metabolizuje v pečeni na metabolity, ktoré predĺžujú lokálno-anestetický účinok\n\n\n\n63\n\n\n **trimekaín**\n\n  asi 2x účinnejší ako prokaín, má aj vyšší terap. index, účinok oproti prokaínu je predĺžený\n\n  metabolizuje v pečeni, vylučuje sa obličkami asi 90% vo forme metabolitov, 10% nezmenená forma\n\n  vhodný pre všetky druhy lokálnej anestézie, používa sa s prísadou adrenalínu\n\n  používal sa ako antiarytmikum\n\n **artikaín**\n\n  jediné LA patriace medzi estery kyseliny tiofenkarbónovej\n\n  účinok sa dostavuje o 1-10 minút\n\n  vhodný pre všetky druhy lokálnej anestézie okrem povrchovej\n\n  môže sa použiť bez vazokonstrikčnej prísady\n\n  počas pôrodu môže vyvolať bradykardiu plodu\n\n **tetrakaín**\n\n  po i.v. aplikácii je as 10x účinnejší ako prokaín, ale je aj toxickejší\n\n  nástup účinku pomlaší, ale trvá 2-3 hodiny\n\n  metabolizuje sa esterázami v pečeni\n\n  najčastejšie na povrchovú ale aj spinálnu anestéziu\n\n  pre vysokú toxicitu sa neodporúča na infiltračnú anestéziu\n **bupivakaín**\n\n  niektoré periférne nervy môže blokovať aj 24 hodín\n\n  je kardiotoxickejší ako ostatné LA\n **mepivakaín**\n\n  rýchlo preniká cez placentu, neodporúča sa podávať tehotným\n\n **cinchokaín**\n\n  pre svoju toxicitu sa používa na povrchovú anestéziu\n\n  účinok po jednorázovej aplikácii trvá aj 3 hodiny, 30-50x silnejší ako u kokaínu\n\n **kokaín**\n  - blokáda Na [+] kanála = lokálne anestetický účinok\n\n  inhibícia spätného príjmu noradrenalínu do nervového zakončenia →zvýšená hladina NA v\nsynaptickej štrbine →sympatomimetický účinok →vazokonstrikcia, tachykardia, zvýšenie krvného\n\ntlaku\n\n  znižuje vychytávanie noradrenalínu, dopamínu a serotonínu v CNS\n\n  spôsobuje eufóriu, odstraňuje pocit únavy, má psychostimulačné účinky\n\n  ovplyvňuje mezolimbickú dráhu →pocit „odmeny“ - vznik závislosti\n\n  používa sa zriedka – napr. pri anestézii horných dýchacích ciest, ORL\n**Ďalšie látky pôsobiace lokálne anesteticky** = niektoré antihistaminiká, fenotiazíny, mentol (nie cez\nsodíkové kanály)\n**Typy lokálnej anestézie**\n\n**1. Povrchová**\n\nlokálna aplikácia (masť, roztok) - koža, sliznica\n\nvšetky okrem prokaínu, kt. neprechádza kožou\n\nnutné použiť relatívne vysoké koncentrácie\n\n**2. Infiltračná**\n\npodanie do tkaniva k zakončeniam periférnych nervov, ktoré zásobujú príslušnú oblasť\n\nnajnižšie koncentrácie LA\n**3. Anestézia blokujúca nervové kmene**\n- aplikácia do blízkosti nerv. kmeňov ( **zvodová** )\n\n**epidurálna** – aplikácia priamo k výstupu nervov z miechy\n**4. Spinálna (subarachnoidálna, subdurálna)**\n\naplikácia priamo do spinálneho moku (nie „do miechy“!)\n\nbez prídavku vazokonstrikčnej látky\n**5. Intravenózna regionálna**\n\ninjekčná aplikácia do vyprázdnenej vény na končatine\n\nanestetikum prenikne z vény do tkaniva, infiltruje ho, navodí anestézu\n\n\n\n64\n\n\n"
}