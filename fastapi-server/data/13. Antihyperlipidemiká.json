{
    "title": "**13. Antihyperlipidemiká**\n",
    "content": "**Farmakodynamické, farmakokinetické aspekty, terapeutické použitie, Nežiadúce účinky**\n**Dyslipidémie (hyperlipoproteinémie, hyperlipidémie)** = ide o metabolické poruchy charakterizované\nzmenenými hladinami lipidov a lipoproteínov, vrátane cholesterolu. Spravidla je geneticky determinovaná\na ak nastáva genetická porucha na úrovni LDL-receptora, je táto porucha lokalizovaná na krátkom\nramienku 19. chromozómu (výskyt 1:500 – vedú k heterozygotnej formy familiárnej hypercholesterolémie;\nincidencia homozygotnej formy je 1:milión).\nHyperlipidémie výrazne zvyšujú kardiovaskulárne riziko, najmä kvôli zrýchleniu aterosklerózy. Niektoré sú\nspojené s rizikom pankreatitídy.\n**1.** **Primárne dyslipidémie:**\n\n  Genetické, mutácie jedného alebo viacerých génov\n\n  Spôsobujú nadmernú produkciu alebo poruchu degradácie TG a LDL cholesterolu ALEBO zníženú\nprodukciu alebo nadmernú degradáciu HDL cholesterolu\n**2.** **Sekundárne dyslipidémie:**\n\n  Rozličný rozsah a nálezy\n\n  Najčastejšie príčiny: sedentárny životný štýl, zvýšený príjem tukov a cholesterolu, diabetes mellitus,\nzvýšená konzumácia alkoholu, ochorenia obličiek a pečene, hypotyroidizmus, niektoré liečivá\n(tiazidové diuretiká, beta- blokátory, retinoidy, estrogény, glukokortikoidy ...)\n\n  Nízke hladiny HDL: fajčenie, anabolické steroidy, nefrotický syndróm ...\n**Klasifikácia primárnych hyperlipidémií podľa Fredericksona**\n\n|Typ|Synonymá|Problém|Nález|Liečba|\n|---|---|---|---|---|\n|**I**|Primárna<br>hyperlipoproteinémia|lipoproteínová lipáza ↓|↑chylomikróny|diéta|\n|**IIa**|Familiárna<br>hypercholesterolémia|LDL receptor ↓|↑LDL cholesterol|statíny, ezetimib,<br>živice, evolocumab|\n|**IIb**|Kombinovaná<br>hyperlipidémia|LDL receptor ↓a ↑<br>ApoB|↑LDL, VLDL,<br>triacylglyceroly|statíny, fibráty, kys.<br>nikotínová|\n|**III**|Familiárna<br>dysbetalipoproteinémia|defekt ApoE syntézy|↑IDL|fibráty|\n|**IV**|Endogénna<br>hyperlipémia|↑VLDL produkcia|↑VLDL|fibráty|\n|**V**|Familiárna<br>hypertriacylglycerolémia|- VLDL,<br>↓lipoproteínová lipáza|↑VLDL a<br>chylomikróny|kys. nikotínová,<br>fibráty, statíny|\n\n\n\nZ praktického hľadiska možno dyslipidémie rozdeliť do 3 skupín:\n**A.** **iIzolované hypercholesterolémie** – zvýšený iba cholesterol\n**B.** **izolované hypertriglyceridémie** – zvýšené iba TG\n**C.** **zmiešané hyperlipidémie (kombinovaná dyslipoproteinémia)** – zvýšené TG aj CHOL\n\n\n**Príznaky a znaky dyslipidémií**\n\nsami o sebe – obyčajne žiadne\n\nale môžu viesť k symptomatickým vaskulárnym ochoreniam (napr. koronárna choroba, cievne mozgové\npríhody, periférne artériové ochorenia, ...)\n\nveľmi vysoké hodnoty TG (> 11,3 mmol/l) môžu spôsobiť akútnu pankreatitídu\n\nvysoké hodnoty LDL sa môžu prejaviť napr. xantómami kože (najmä v záhyboch kože)\n\n\n**Štruktúra lipoproteínov (LP)** **% zloženie LP** **TAG** **CH** **PL** **Proteíny**\n\nguľovité / elipsoidné útvary **chylomikróny** **90** 5 4 1\n\njadro (hydrofóbne) / obal (hydrofilný)\n- **VLDL (pre-beta LP)** **60** 15 15 10\ntransportná forma vo vode nerozpustných lipidov\n- **LDL (beta LP)** 10 **42** 22 26\njednotlivé LP sa od seba líšia podielom TAG,\ncholesterolu, fosfolipidov a apoproteínov\n\n\n|% zloženie LP|TAG|CH|PL|Proteíny|\n|---|---|---|---|---|\n|**chylomikróny**|**90**|5|4|1|\n|**VLDL (pre-beta LP)**|**60**|15|15|10|\n|**LDL (beta LP)**|10|**42**|22|26|\n|**HDL (alfa LP)**|5|20|30|**45**|\n\npodľa denzity sa delia na zákl. 4 skupiny (pozri tabuľku)\n\n\n\n142\n\n\n**Metabolizmus lipoproteínov**\n **chylomikróny (ApoB48 a ApoE na povrchu):** triglyceridy z enterocytov do tkanív exogénnou cestou\n(aktivitou lipoproteínovej lipázy) a cholesterol do pečene (cez **ApoE receptor** )\n **VLDL (ApoB-100):** triglyceridy z pečene do tkanív a cholesterol z pečene do LDL\n **LDL (ApoB-100):** cholesterol z VLDL do tkanív a nazad do pečene (75%), tkanivách sú **LDL receptory**\n(potrebujú **Apo B** ) ukladajú sa do cievnej steny → **aterogénny účinok (ApoB-100)**\n **HDL (ApoA1, ApoA2):** cholesterol z tkanív do pečene ( **HDL receptor** ) vychytávajú CH a FL uvoľnené z\nmembrán buniek vychytávajú CH uložený v stenách ciev → **antiaterogénny účinok**\n**Exogénna dráha:** V exogénnej dráhe: cholesterol a triacylglyceroly sú absorbované z ilea a transportované\nako chylomikróny lymfou a následne krvou do kapilár v svaloch a tukovom tkanive. V nich sú\ntriacylglyceroly hydrolyzované lipoproteínovou lipázou a tkanivá prijímajú vzniknuté mastné kyseliny a\nglycerol. Chylomikrónové zvyšky, stále obsahujúce celý náklad esterov cholesterolu, prechádzajú do\npečene, viažu sa na receptory na hepatocytoch a podliehajú endocytóze. V hepatocytoch sa uvoľnený\ncholesterol skladuje, je oxidovaný na žlčové kyseliny, sekretovaný nezmenený do žlče alebo môže prejsť do\nendogénnej dráhy.\n**Endogénna dráha:** V endogénnej dráhe je cholesterol a novosyntetizované triacylglyceroly transportované\nz pečene ako VLDL do svalov a tukového tkaniva, kde sú triacylglyceroly hydrolyzované na mastné kyseliny\na glycerol, ktoré sú tkanivami prijaté. Počas tohto procesu sa lipoproteínové VLDL častice zmenšujú, ale\nzachovávanú si pôvodný náklad esterov cholesterolu a stávajú sa z nich LDL častice. LDL poskytujú bunkám\ncholesterol pre včlenenie do bunkových membrán a na\nsyntézu steroidov, ale tiež sú zdrojom cholesterolu pre\naterogenézu. Hepatocyty prijímajú LDL endocytózou cez\nLDL receptory, ktoré rozoznávajú apoB-100 na povrchu\nLDL častíc. Cholesterol sa môže vrátiť do plazmy z tkanív\nv HDL časticiach (reverzný transport cholesterolu).\nCholesterol je v HDL časticiach esterifikovaný dlhými\nmastnými kyselinami a vytvorené estery cholesterolu sú\nodovzdané VLDL alebo LDL časticiam prostredníctvom\nprenášacieho proteínu prítomného v plazme\n(cholesteryl ester transfer protein, CETP).\n\n**Metabolizmus cholesterolu**\n\n**Kľúčová úloha: pečeň**\n\n v pečeni sa cholesterol syntetizuje z AcetylCoA: kľúčový enzým **3-hydroxy-3-metyl glutaryl-CoA**\n**(HMG-CoA) reduktáza**\n\n cholesterol je vylúčený do čreva spolu s jeho metabolitmi - **žlčové kyseliny**\n\n ale sa reabsorbujú - **enterohepatálny obeh**\n**Zdroje cholesterolu v pečeni:**\n1. syntéza\n2. absorbovaný, reabsorbovaný z **chylomikrónov** ( **ApoE receptor** ),\n3. z plazmy - z **LDL** ( **LDL receptor** ) a **HDL** ( **HDL receptor** )\n\n**Možnosti zásahu:**\n\n - **zníženie príjmu cholesterolu** (diéta, blokáda vstrebávania: **ezetimib** )\n - **narušenie enterohepatálneho obehu žlčových kyselín** ( **živice** )\n\n **blokáda syntézy cholesterolu v pečeni** ( **statíny** ) = v pečeni sa zvýši počet\n**LDL receptorov: ↓LDL cholesterolu v krvi**\n\n **zvýšenie vychytávania LDL v pečeni** ( **inhibítory PCSK9** )\n\n\n**Prečo je vysoký cholesterol nebezpečný?**\n**Celkový CH** - 5,2 mmol/l\n**LDL** („zlý“) **CH** - 3,3 mmol/l\n**HDL** („dobrý“) **CH** < 1,03 mmol/l (čím nižší LDL cholesterol, tým lepšie)\n**LDL CH** podlieha oxidácii - **oxidovaný LDL** poškodzuje endotel a ukladá sa v cievach = aktivácia imunitnej\nreakcie makrofágy - penové bunky = **vznik aterosklerotického plátu** = ICHS, viď antianginóza, cievna\nmozgová príhoda, ...\n\n\n\n143\n\n\n**Aterogenéza zahŕňa nasledovné procesy**\n1. endotelová dysfunkcia, znížená produkcia NO, oxidačný stres\n2. poškodený endotel exprimuje adhezívne molekuly, ktoré\npodporujú uchytenie a migráciu monocytov do intimy.\n3. LDL CH je transportovaný do cievnej steny. Endotelové bunky a\nmonocyty/makrofágy produkujú voľné radikály, kt. oxidujú LDL.\n4. OxLDL sú vychytávané makrofágmi, z ktorých sa stávajú penové\nbunky. OxLDL aktivuje makrofágy, kt. uvoľňujú zápalové cytokíny.\n5. Penové bunky a T-lymfocyty pod endotelom tvoria lipidové prúžky.\n6. Cholesterol môže byť obilizovaný zo steny artérie pomocou HDL\n7. Aktivované endotelové bunky, makrofágy, doštičky produkujú prozápalové cytokíny a rastové faktory,\nčo spôsobuje proliferáciu hladkosval. buniek, ktoré vytvárajú fibróznu čiapočku nad lipidickým jadrom\n8. Aterosklerotický plak môže prasknúť, čo vedie k trombóze. Hustá fibrózna čiapočka plak stabilizuje,\npokiaľ je v nej naopak menej hladkosvalových buniek, ľahšie praskne, čo vedie k trombóze.\n9. Lipoproteín(a), alebo Lp(a), je druh LDL prítomný v aterosklerotických léziách. Lp(a) znižuje premenu\nplazminogénu na plazmín na endoteli, čím je inhibovaná fibrinolýza a podporený vznik trombov.\n\n\n**Rizikové faktory rozvoja aterosklerózy (modifikovateľné):** zvýšené hladiny LDL cholesterolu, znížené\nhladiny HDL cholesterolu, hypertenzia, diabetes mellitus, fajčenie, obezita, fyzická inaktivita\n\n\n**Rozdelenie hypolipidemík podľa pôsobenia na lipidy:**\n**1.** **Liečivá znižujúce prevažne hladinu cholesterolu:**\n **statíny**\n**Mechanizmus účinku:** inhibítory HMGCoA-reduktázy →inhibícia syntézy CH v pečeni →kompenzačne rastie expresia\nLDL receptorov v pečeni = zníženie hladiny LDL CH až o 25-50%, kompenzačne sa znižuje aj tvorba\nVLDL, ktoré obsahujú TAG, a tak klesá aj hladina TAG\n\n    najúčinnejšie a najpoužívanejšie liečivá na ↓LDL CH, preukázane ↓KVS morbidity a mortality\n\n    odvodené od kyseliny mevalónovej, najdôležitejšieho medzistupňa pri syntéze CH\n\n    majú nízku biologickú dostupnosť, vysokú väzbu na plazmatické proteíny (okrem pravastatínu)\n\n    metabolizované CYP3A4, CYP2C9 alebo inými cestami (pravastatín)\n\n    často sa kombinujú so živicami, ezetimibom alebo fibrátmi\n\n    majú aj iné (na hypolipidemickom účinku nezávislé), **pleiotropné účinky:**\n\n      brzdia aktiváciu zápalových buniek v pláte,\n\n      zlepšujú endotelovú dysfunkciu\n\n      znižujú agregabilitu doštičiek a majú antitrombotické účinky\n\n      zlepšujú fibrinolýzu\n\n      zlepšujú neovaskularizáciu ischemického tkaniva\n\n      zvyšujú počty endotelových progenitorových buniek\n\n      stabilizujú aterosklerotický plak\n\n      pôsobia antiproliferačne a antiapopticky\n**Rozdelenie na základe lipofility**\n **lipofilné** = **lovastatín**, **simvastatín**, **fluvastatín**, **atorvastatín** = pre pasívny prestup cez bunkové\nmembrány môžu ľahko ovplyvniť iné ako hepatálne bunky, preto majú výraznejšie pleiotropné úč.\n **hydrofilné** = **pravastatín**, **rosuvastatín**\n**Rozdelenie podľa generácií**\n**1. generácia** = krátke polčasy, preto sa dávkujú viackrát denne\n **simvastatín** = ako prodrug (laktón), kt. sa mení na účinný metabolit β-oxidáciou v pečeni\n **lovastatín** = tiež prodrug\n **pravastatín** = jediný statín s významnou renálnou sekréciou\n**2. generácia** = **fluvastatín**\n**3. generácia** = novšie, účinné v nízkych dávkach, majú dlhý polčas a preto stačí dávkovať 1x denne\n\n **atorvastatín**\n\n **rosuvastatín** = metabolizuje sa minimálne a na 90% sa vylučuje nezmenený stolicou\n\n\n\n144\n\n\n**Nežiadúce účinky:** GIT ťažkosti, hepatotoxicita, kontraindikované v tehotenstve, **myalgia** → **rabdomyolýza** :\nnekróza, rozpad svalových vláken; hlavne v kombinácii s fibrátmi; výskyt zriedkavý (< 1/10000 =\n0,01%), ale stav je závažný; svalové bolesti, únava, obličkové zlyhanie; pri rizikových kombináciách\nmonitorovať kreatín kinázu (marker svalového poškodenia)\n **živice** = **kolesevelam, colestipol, cholestyramín**\n**Mechanizmus účinku:** ide o pozitívne nabité veľké molekuly, nevstrebávajú sa z čreva - **viažu** negatívne nabité **žlčové**\n**kyseliny**, prerušia ich enterohepatálny obeh →kompenzačne sa v pečeni **zvýši syntéza žlčových**\n**kyselín z cholesterolu** →klesá koncentrácia cholesterolu v hepatocytoch →kompenzačne **rastie**\n**expresia LDL receptorov** v pečeni → **klesá** plazmatická hladina **LDL**\n**Podávanie:** relatívne veľké dávky (niekoľko g) vo forme prášku s odmerkou, rozpustia sa vo vode\n**Nežiadúce účinky:** nepríjemné GIT ťažkosti – zápcha (dá sa jej zabrániť súčaným podaním pektínov), nevoľnosť;\nznížené vstrebávanie mnohých liečiv a vitamínov rozpustných v tukoch\n\n **ezetimib**\n**Mechanizmus účinku:** viaže sa na kefkovitý lém sliznice TČ - inhibuje transportný proteín zabezpečujúci absorpciu\ncholesterolu v enterocytoch = ↓vstrebávanie CH, ↑expresia LDL receptorov v pečeni, výhodná je\n\nkombinácia so statínmi\n**Nežiadúce účinky:** hnačka, bolesti brucha a hlavy, myalgia (najmä pri kombinácii so statínmi), zvýšená ALT/AST\n **inhibítory PCSK9** = monoklonálne protilátky, nová, biologická liečba\n**PCSK9 (Proprotein convertase subtilisin/kexin type 9)**\n\n  bol objavený pri štúdiu familiárnej hypecholesterolémie, sú známe mutácie, ktoré vedú k jeho\nhyperaktivite a súčasne hypercholesterolémii, ako aj non-sense mutácie, ktoré vedú k nízkym\n\nhladinám LDL\n\n  proteín, ktorý zabraňuje recyklácii LDL receptora po jeho endocytóze s LDL časticou v pečeni, a\nnavodí degradáciu receptora\n\n  LDL receptory sú spolu s PCSK9 internalizované a degradované, následne sa nevychytáva LDL\ncholesterol v pečeni\n\n  statíny môžu upregulovať množstvo PCSK9, čím je ich účinnosť obmedzená\n**Mechanizmus účinku:** bránia funkcii PCSK9, čím sa umožní recyklácia LDL receptora z endozómu na plazmatickú\nmembránu a zvyšuje sa počet LDL receptorov v pečeni, a tým aj vychytávanie LDL z krvi\nznižujú výrazne LDL-cholesterol o 55-75 %, znižujú kardiovaskulárne riziko\n\n  používajú sa u pacientov s hypercholesterolémiou, ktorí málo odpovedajú na statíny, netolerujú\nstatíny alebo majú statíny kontraindikované\n\n  používajú sa aj u homozygotnej familiárnej hypercholesterolémie\n **evolocumab** = Repatha - stačí podávať s.c. 1x za 2 týždne alebo 1x za mesiac vo vyššej dávke\n\n **alirocumab** = Praluent\n**Nežiadúce účinky** : najmä častejšie infekcie horných dýchacích ciest, bolesti chrbta a kĺbov, nauzea\n\n\n\n145\n\n\n**2.** **Liečivá ovplyvňujúce prevažne triacylglyceroly** :\n **fibráty** = **fenofibrát, klofibrát, bezafibrát, gemfibrozil**\n**Mechanizmus účinku: agonisty PPARα receptorov** (receptory aktivované peroxizomálnym proliferátom) = transkripčné\nfaktory v pečeni, aktivujúce transkripciu génov kódujúcich proteíny, regulujúce **katabolizmus lipidov:**\n      - **↑** expresiu **lipoproteínovej lipázy** = **↓** hladina **triacylglycerolov**,\n      - **↑** expresiu enzýmov zúčastňujúcich sa β-oxidácie **mastných kyselín** = **↑** spotrebovávanie\n**mastných kyselín** a **↑** dodávka **TG** do pečene,\n      - **↑** expresiu **apoA**, ktoré je súčasťou **HDL** = **↑** syntéza **HDL** v pečeni\n\n    jediné výrazne ↑HDL a ↓TG, málo ovplyvňujú LDL - často v kombinácii so statínmi pri\nmetabolickom syndróme (hypertenzia+obezita+glukózová intol.)\n\n    rýchlo a úplne sa absorbujú z GIT, majú vysokú väzbu na plazmatické proteíny\n\n    vylučujú sa ako glukuronidy obličkami\n**Nežiadúce účinky** : GIT ťažkosti, rabdomyolýza (najmä so statínmi)\n **kyselina nikotínová** = **niacín** = nereg. v SR = vo vysokých dávkach (2-6 g denne), ↓TG a ↑HDL\n\n    kombinácia s antagonistom receptora pre PGD2 – **laropiprantom** – redukcia vazodilatácie – pre\nNežiadúce účinky dnes opustený postup, je možné podať ASA pred niacínom\n**Nežiadúce účinky:** kožné prejavy, vazodilatácia (PGD2), hepatotoxicita, dyspepsia, hyperglykémia, hyperurikémia...\n**3.** **Ostatné hypolipidemicky pôsobiace látky** :\n **alipogén tiparvovek** = variant génu ľudskej lipoproteínovej lipázy vo vektore (proteínový obal od\nadenoasociovaného vírusu) – génová terapia\n**Mechanizmus účinku:** inhibuje prvý krok v metabolizme lipoproteínov (po príjme tukov v potrave) = zasahuje do\nmetabolizmu chylomikrónov, prechodne znižuje hladiny TAG\n**Indikácia:** u pacientov s familiárnym deficitom LPL, u pacientov so závažnými epizódami pankreatídy\n **lomitapid**\n**Mechanizmus účinku:** inhibítor mikrozomálneho transportného proteínu – MTP\n\n    MTP je intracelulárny lipidový transportný proteín, v lúmene endoplazmatického retikula\n\n    je zodpovedný za väzbu a prenos jednotlivých molekúl lipidov medzi membránami.\n\n    hrá kľúčovú úlohu v tvorbe lipoproteínov obsahujúcich apo B (= VLDL a LDL) v pečeni a črevách\n\n    inhibícia MTP znižuje vylučovanie lipoproteínov a koncentrácie lipidov prenášaných lipoproteínmi\nv obehu vrátane cholesterolu a triglyceridov\n**Indikácia** : pri homozygotnej familiárnej hypercholesterolémii, v kombinácii s nízkotukovou diétou\n**Nežiadúce účinky** : anorexia, hnačka, vracanie, bolesti brucha, hepatotoxicita\n **mipomersen** = stabilizovaný antisense oligonukleotid proti ApoB-100, rezistentný voči nukleázam\n**Mechanizmus účinku:** inhibítor syntézy apolipoproteínu B-100 = kumuluje sa v pečeni, kde aj účinkuje – jeho cieľom je\nmRNA pre ApoB-100, je k nej komplementárny, viaže sa na ňu a bráni jej translácii na ApoB-100\nproteín, čím sa vytvára menej ApoB-100 závislých lipoproteínov (VLDL, LDL)\n\n    len na liečbu homozygotnej familárnej hypercholesterolémie (zatiaľ ho povolil len FDA)\n\n    podáva sa injekčne - subkutánne raz za týždeň\n**Nežiadúce účinky** : závažná hepatotoxicita, s možnosťou rozvoja cirhózy, preto jeho použitie je spojené s prísnym\ndohľadom; pri výskyte príznakov poškodenia pečene treba liek vysadiť; je kontraindikovaný pri\nexistujúcom poškodení pečene\n **esenciálne fosfolipidy** = štruktúrou podobné fosfatidylcholínu, ale obsahujú nenasýtené MK\n**Mechanizmus účinku:** aktivujú LPL, TAG-lipázu a LCAT →cholesterol z ciev tvorí estery s kyselinou linolovou a\nlinolénovou →vstup do HDL (zväčšuje sa ich povrch, ľahšie vychytávanie CH) →↓CH v aterómoch\n **omega-3 polynenasýtené MK** = zložky rybieho oleja, najmä kyseliny EPA (20:5) a DHA (22:6)\n**Mechanizmus účinku:** ↓TAG, ↑HDL **Nežiadúce účinky** : vysoké dávky u pacientov s hypertriglyceridémiou - ↑LDL\n **antioxidanty** (najmä viamín E, betakarotén, vitamín C a selén) = inhibujú vznik penových buniek →\ninhibujú rozvoj aterosklerózy (profylaxia aterosklerózy)\n **vlákniny** (dužina ovocia, strukoviny) = pektíny+hemicelulóza+mucilagény\n**Mechanizmus účinku** : pri dlhodobej konzumácii →↓TAG a CH tým, že zvyšujú odpad tukov stolicou\n **rastlinné steroly** = **β-sitosterol**, **β-sitostanol**, **kampesterol** = majú podobnú štruktúru ako CH a tým\nznižujú jeho vstrebávanie z potravy, taktiež blokujú reabsorpciu endogénneho CH\n **estrogény** = ↓CH, ↓LDL, ↑HDL\n\n\n\n146\n\n\n"
}